<title>Amorina<title>Amorina.</title>

<chaptername>DE FYRA.</chaptername>

<chaptername>FÖRSTA BOKEN.</chaptername>

<chapter/>

<chaptername></chaptername>

<sec/>
En vidsträckt skog, genom hvilken vårvindar susa. Ett sällskap ungdom, konstnärer, valdthorns-blåsare, målare och jägare ifrån hufvudstaden är spridt i åtskilliga nejder. 
<sec/>
Stadna, här är naturen vacker. 
<sec/>
Gossar, hvad lider det på natten? 
<sec/>
Flere guldstrimmor hafva redan vaknat, och spritta upp ur deras mjuka vagga, de östra purpurmolnen. 
<sec/>
På löfvens ena hälft lyser morgonglansen. Genom hela skogen skimrar det begynnande ljusets färgspel. Upp med valdthornen, gossar! 
<sec/>
Lät oss uppstiga på bergspetsen derframme. Derifrån skall hornens klang friare uppgå mot morgonens himmel, raskare helsa den vaknande jorden. 
<sec/>
Rätt sagdt; upp till bergspetsen. Men du, broder målare-poet, stadna du qvar nere i dälden, så skall du få höra, huru präktigt sången strömmar öfver skogens toppar. 
<sec/>
Jag stadnar här nere. Gå ni, jag teknar helst i min bok, när jag är ensam. – ”Ack, hvad är ljufligare på jorden, än min fromma moder, Sverige, det klara landet i Norden? och hvad är skönare än min moders gröna jagtklädning om våren? – Bröder och systrar, jag manar er att lyssna på de unga foglarnes qvitter i denna park. Hvad hören J? Det är icke allt fogelsång. Det är äfven långa toner ur jagthorn och valdthorn, som slingra sig om granarnes kronor. Oändliga äro dessa toner i deras ankomst och bortgång: oändliga såsom två slags röster: manande ur det förgångna, anande ur de kommande tider. Du herrliga valdthorn, svep in oss i dina toners ringar, blås sekund åt foglarnes prim! god morgon jag helsar dig, friska vind. Guds fred, mina blomster små! –” 
<sec/>
Han går bort ner i skogsdalen under allt flere samtal med enbuskar, sparfvar och tallkottar, hvilka synas honom vara förträffliga och vackra. 
<sec/>
Nu höres öfver nejden ett högt skriande jagtjubel, en blandning af hundars skall och förföljda harars skrän, så starkt, att lönnlöfven darra, men tallarnes barr stå styfva, som rader af bajonetter. Ett antal jägare kommer fram. 
<sec/>
En buss, kamrat, djefvulen bor i tobaken, så stärker han magen. Hvart äro vi komna nu? 
<sec/>
Jag är född på Vermdön, och känner sjön bra, men icke landet. 
<sec/>
Narrar, ser ni icke Djursholm der borta öfver viken? vi äro i Danderyds-trakten; om vi äro mer än en mil från Stockholm, så vill jag låta hacka mig. 
<sec/>
Tyst – jag hör grefve Wilhelms pipa bakom berget – passa på – haf hundarne i ordning. Du lymmelin, hvad står du der och hvässar flintan efter? ser du ej, att sjelfva valparna gäspa öfver din lättja? 
<sec/>
Lymmelin – hör du? 
<sec/>
Lymmelin? vågar du det ordet, rodderska? 
<sec/>
Om jag är en rodderska, så är du en murken åra, som jag slänger i sjön – 
<sec/>
Ö hut kamel! du är en sakram – Pastejbagare, Glasblåsare – 
<sec/>
Kanalje repstump, vill du tiga? 
<sec/>
Grefvarne komma, kyss ni hvarann, var vänner, och håll munnen. Hör du gosse, hur länge har du varit i tjenst hos grefve Rudman? Hvad var det han grälade på gref Wilhelm om, när vi stego i land? 
<sec/>
Jag vet ej hvad grefvarne grälade om, men sådant misstycker ingen i skog och mark. De äro bröder, de hafva derföre ärft gnabb till hvarann ur vaggan. 
<sec/>
Är grefve Rudman bra att tjena hos? 
<sec/>
När jag i natt skjutit två harar, tog han dem och stoppade i sin skjutväska och sade: Du är en satans pojke, gif mig dessa harar, dig skall jag nog dra upp i verlden – –  
<sec/>
Åt sidan! Ur vägen för grefvarne! 
<sec/>
Jägare med hundkoppel och bagage aflägsna sig under flere dylika samtal. Nattluften är ännu kall, och de våta smala stigarna mellan klyftorna i skogen fulla af tallris och stenar. De begge tvillingbröderna, grefvarne Wilhelm och Rudman Falkenburg nalkas. 
<sec/>
Du går så tyst, min höge Broder? roar 
<sec/>
Då jagten icke nu, som förr? Herr grefve, 
<sec/>
Herr General – Ers Nåd det icke anstår 
<sec/>
Att gå i griller: Wilhelm hör mig, hör dock, 
<sec/>
Omsider du blir tokig! 
<sec/>
Generalen 
<sec/>
Blott grefve är – och grefven, du min broder, 
<sec/>
Blott menniska, och hon väl understundom 
<sec/>
Kan glömma sig i hjertats blåa land. 
<sec/>
Dock, Rudman, ej du nämnt min högsta titel: 
<sec/>
Svensk – jag är svensk! och jag har inga griller. 
<sec/>
Gif det då annat namn: Funderingar 
<sec/>
I regnbågsregioner, klingar det 
<sec/>
Tillräckligt? – Distinktioner om de känslor 
<sec/>
Som passa högra eller venstra sidan – 
<sec/>
– Bekänn dock, Wilhelm, du är ofta vek. 
<sec/>
Nej, stolt jag är, ty, hvilkens son jag är, 
<sec/>
Jag känner. 
<sec/>
O mina svenska anor, hvilken höghet 
<sec/>
Att ega Er! – Ej sjuka, dystra griller 
<sec/>
Bo i det friska, fattiga, det goda 
<sec/>
Det hjelteland i norr, der himlen strålar 
<sec/>
Så vinterhög och klar, der sommarvindar 
<sec/>
Omkring med helsa öfver blomstren resa. 
<sec/>
Här känner man i jernfast grund, man tänker 
<sec/>
Likt Carlavagnens gång på fria fästet, 
<sec/>
Och handlar barnsligt, jättelikt, som Skriften 
<sec/>
Befaller. 
<sec/>
Du broder, som för grubbel mig så häklar, 
<sec/>
Misskännande det höga lifvets under, 
<sec/>
Om dig jag verkligen har skäl befara, 
<sec/>
Att du, just du, af grubblets spindlar inväfs. 
<sec/>
Jag vet, det är det gamla. Du ju alltid 
<sec/>
Den lugne är? Ej blef du vred der nere 
<sec/>
Vid stranden nyss? 
<sec/>
Du, du blef vred. 
<sec/>
Och du? 
<sec/>
Jag teg, ty på din underdånighet, 
<sec/>
Med stickord kryddad, ville jag ej svara. 
<sec/>
– O lät oss sluta, Rudman! fort i skogen – 
<sec/>
Hör? hör du sångerskan? O sjung än mera, 
<sec/>
Ännu ett slag, min gröna siska lilla – 
<sec/>
Siskan flyger ned förbi Rudman och sätter sig ett ögonblick på Wilhelms axel. 
<sec/>
Du herrlige, du alltid store Wilhelm! 
<sec/>
Jag alltid eftersatt! Natur, natur, 
<sec/>
Beständigt så emellan oss du länkat – 
<sec/>
Jag räds, jag dina nya tecken ser. 
<sec/>
Dock – broder – är du högsint, skön och älskvärd, 
<sec/>
Så fick jag tålamod och hopp om bättre – 
<sec/>
På slutet bidar jag. Gif mig din hand, 
<sec/>
Förlåtelse, om jag dig sårat, broder! 
<sec/>
Förskräckte dig ett sådant yttre tecken? 
<sec/>
Dock här min hand – det vare slut i dag – 
<sec/>
Här min förlåtelse, men med ett vilkor. 
<sec/>
Ett vilkor – höge broder? du ett vilkor? 
<sec/>
Det vilkor, att du mer ej nånsin börjar 
<sec/>
Det dummaste af alla ämnen, ”hvilken 
<sec/>
Af oss är bättre, hvilken sämre” – hör du, 
<sec/>
Tryck nu min hand, ej sådant nånsin mer. 
<sec/>
Nu härifrån – mitt öga längtar, trånar 
<sec/>
Till andra trakter, der jag ren är väntad: 
<sec/>
Det glimmar för mitt hopp, farväl, farväl! 
<sec/>
Men i detsamma han vände sig bort, hördes buller af kommande jagthundar, framför hvilka en ung hare sprang i höga skutt. Grefve Rudman, som stod i skotthållet, skyndade sig att sigta på haren, sköt af, men sköt bom. Wilhelm lade genast an, sköt och träffade haren. Dock hemtade sig den sårade och kom undan bland de djupaste snår och buskar. Rudman skyndade sig straxt efter rofvet: men Wilhelm – öfver hans melankoliska panna låg en dager, som verkligen syntes rättfärdiga hans brors första omdöme om honom; Wilhelm, som fann tiden nalkas, då han utsatt mötet med – (en vän? – förmodligen –) drog sig bort till den nejd, han öfverenskommit om mötet. Emedlertid hade hundarne fasttagit den skutna haren, och släpade den till grefve Rudman, som nu stod ensam och med fägnad betraktade djuret. Rudman var en lång, välväxt och på sitt eget sätt vacker man. Han hade något utmärkt förnämt i hela sin gestalt, och hans panna var i synnerhet väl tecknad. Men ehuru hans ögon voro stora, kastade han dem, i synnerhet då han var ensam, såsom nu, ofta på ett besynnerligt och något skeft sätt åt sidan, så att det gjorde en förvånande kontrast emot hans öfriga värdighet, och gaf honom ett tycke af vildhet, jemte utseendet af det man kallar ”litet vetande.” Hans sväfvande blickar vid dessa tillfällen innehöllo ej blott uttrycket af inskränkt förstånd, utan tillika en blandning af något visst eldigt begär. Han var klädd i en blå lifrock, väl gjord och af fint kläde: såsom den hade ett fast bälte om lifvet, gjorde den hans växt ännu mera smärt. Rudman bar på hufvudet en civil klädesmössa, i form af en tschakot, på hvilken framtill, efter det vanliga bruket, satt en rund rosett men af ljusblå färg med svarta kanter, emedan grefven ej, i likhet med sin bror, var i krigstjenst, således ej behöfde iakttaga de militäriska svenska kokard-färgorna, utan kunde bruka sådana, som hans lynne mest gillade. Vid sidan hängde en lång och bred jagtknif: öfver venstra axeln satt en smal rem, som gick snedt ned öfver bröstet och bar en stor skjutväska af björnskinn. Midt på bröstet hängde vårdslöst en pipa af silfver, för att blåsa jägarne tillsammans, när det så kunde behaga deras herre. Hela grefvens vackra gestalt, som, då han var i sällskap med andra personer af hans likar, aldrig felade att göra ett godt intryck, emedan hans glänsande ögon då tycktes fängslade af den allmänna uppmärksamheten och det omgifvande sällskapets blickar; denna gestalt fick deremot i grefvens ensamhet och som här, i skogen, en förvånande stämpel genom de skefva flammor hans pupiller, nästan rigtningslösa, då kastade. – Han stod ännu en stund stilla och såg sig omkring med till hälften lutadt hufvud: slutligen fästade han sig ånyo med djup fägnad vid den skjutna haren, som låg vid hans fötter: 
<sec/>
Välkommen min lilla hare, mycket, mycket, ja innerligt välkommen. O, du är sjelfva hvitheten, mjukheten – du skulle blifva min till sluts – min skulle du blifva. Hvilket öde emellan honom och mig – och så har det varit ifrån begynnelsen ... men jag skall vinna till sluts, jag är den som .. Konungen känner hvad han bör känna .. Hvarföre älskar jag denne hare? jo just derföre, att den öfvermodige tvillingen, herr Wilhelm, han sköt dig, men jag fick dig! – Det fruntimret! – obegripliga vecka af minnen och tankar – jag har aldrig sett ett fruntimmer med sådana lockar. Hitåt vill jag gå. 
<chapter/>

<chaptername></chaptername>

<sec/>
Långt bort i en annan trakt af skogen, der Wilhelm gick, stodo lundar af dunkelgröna almar, och höga björkar reste mellan dem sina späda, slingriga och ojemna stammar. Suckande, men sakta slogo Edsvikens vågor mot stranden af dessa lundar, liksom för att yppa deras sorg för tystnaden: men konvaljerna, de skalkaktiga, spridde vällukt och doft, då de kände tårperlorna ifrån vågorna stänka öfver deras hvita bräm på stranden. – Huru log icke ren den uppgångna solen? 
<sec/>
Huru log icke solen genom almarnes krusiga löf ner i lundarnes gräs? och kyste blommorna, de fromma, blyga, och strödde guld till tröst öfver den låga tufvan, mot hvilken sippan lutade sitt hufvud, enslig och glömd. – Huru svärmiskt målar icke minnet? 
<sec/>
Huru svärmiskt målade ej minnet hvarje qvist för Wilhelms ögon, under det han gick sökande genom lundarne? Hvar qvist var en vinkande hårlock, hvar källa ett blinkande öga; och dessa grottor, huru många tempel? 
<sec/>
Här räckte hon mig första gången sin hand, den hvita, – fast hon vände bort sitt hufvud. Och när jag drog hennes hand till mig, och hennes gestalt – men hvad? – hör jag icke hennes röst .. ? eller är det Auroravindens röst ur den östra himmelen? eller guldbiets sus öfver törnrosorna? Morgonsolen har redan fått omfamna skogen – men jag? Purpurfjäriln har redan fått kyssa honung af rosorna – men jag? O skynda till vårt möte, unga glädje, min vän, o kom! 
<sec/>
(Kärleks-skämterskan, lundarnes gäckfulla andinna.) 
<sec/>
Min vän, o kom. 
<sec/>
Här är jag. 
<sec/>
Här är jag! 
<sec/>
Hvar döljer du dig, grymma? skall jag evigt söka, aldrig träffa dig? skall jag tro på min dystra dröm i natt? skall jag förlora – O göm dig ej! 
<sec/>
Göm dig ej. 
<sec/>
Hvar är du, begabberska? Mins du ej, att du alltid sade, hviskande tätt vid min mun: ”Aldrig har jag något doldt för Wilhelm, min gudagosse.” 
<sec/>
Gudagosse! 
<sec/>
Nu hörde jag verkligen din tynande röst. Är du fängslad i denna skog? Jag kommer – 
<sec/>
Skyndande, letande drogs han bort till en annan trakt af skogen. Fann han då icke, att det blott var ett Echo, han hörde? Det kan väl vara, men han måste ändå söka henne, som han här väntade att träffa. 
<chapter/>

<chaptername></chaptername>

<sec/>
Vid Edsviken, nära Stocksunds färja. En koja hvaruti GranrisKajsa bor, den för sina qvastar, salvor och spådommar berömda utländska käringen, om hvilken det en tid var obegripligt, huru en sådan ens kunde finnas i norden, men hvarom man omsider fick upplysning. Hennes dotter Lotta ligger vid stranden och tvättar. En ung gardist kommer från Stockholm. 
<sec/>
Ack huru mägtig är icke en vacker morgonluft, att föra vänner ut till oss på landet! Du var rätt snäll, Johannes, som kom. Sätt dig på bunken. 
<sec/>
Auroraluft – Morgonhimmel – Östersol – – eller hur sade du nyss? Detta allt har du lärt i den besatta Prestgården. Se här tre skilling för viskorna. 
<sec/>
Hvad säger du för slag? besatta .. 
<sec/>
Icke den besatta Danderyds-prestgård, utan den gudomliga. Du springer väl ofta dit till din unga vän? jag ville en gång se den varelsen, och upptäcka hur många ... hon är värd – Det der var en röd, en vacker näsduk, Lotta! Se här två sockerbröd åt dig, Lotta. 
<sec/>
Inte så der, fy .. gemena Stockholm, som gör Johannes bara sämre och sämre. Nå håll – 
<sec/>
Men utom tre skilling för viskorna, fick jag ock ett ärnde ut till mor din. 
<sec/>
Aj, du hindrar tallrickarne – du hindrar mig att skura tallrickarna! Mor kommer på handvändningen. 
<sec/>
Fatet blir aldrig rent, om jag icke hjelper. Kors, hvarföre nyttjar du skursand? Tag några af de der granna orden. De göra ju menniskorna så rena – de måtte väl då kunna göra ett byttlock rent? 
<sec/>
Stockholm, du stygga näste! för fjorton dar se’n lyssnade Johannes på fogelsång och – jemre mig, hvart har det tagit vägen? Hörpå, jag blir ond, låt bli min hårfleta. 
<sec/>
Jag tycker om denna lock. 
<sec/>
Tyst, tyst. Nej se på mor! Nu kommer hon ut på gården och gör sin helsning åt solen. Ser du, hon har en bok i högra handen, och en eldgaffel i den venstra. Glasögona, ganska rigtigt – så gör hon hvarenda morgon – ser du, hon är i sin gala, svart hufva med röda rosor vid öronen. 
<sec/>
Hon vänder sig gravitetiskt åt skogen och sträcker ut eldgaffeln – hvad skall det vara till? 
<sec/>
Akta dig, hon kommer närmare. 
<sec/>
Hvar är du korp, du skränande, du svarte, 
<sec/>
Som ren i natt jag såg i andens syner? – 
<sec/>
Jo, rigtigt, Olycksfogel! der du sitter 
<sec/>
På tallens dystra topp vid Stocksund, rigtigt. 
<sec/>
O ve! ve denna nejd! knappt hann jag tala, 
<sec/>
Så flacksade den spådomsfulla vingen 
<sec/>
Åt venster genast öfver sjön – Ve oss! 
<sec/>
Nå si godmorgon, lycksalig godmorgon, min Johannes! skura varsamt, Lotta min dotter, varsamt: i dag går visst någonting förloradt. 
<sec/>
Här har ni pengarne, mor, för sillerisalvan och björkrisena. Fru Gahm ville ej hafva mer än fyra ris, emedan hon blott har två gossar. 
<sec/>
Mycken tack. O korpen, den olycksbådaren! Aj Lotta, Lotta, min äkta skål! gnugga varsamt. Si på, rättnu faller din kam i sjön, ditt hår är mycket ostädadt, det är besynnerligt. 
<sec/>
Deremot beställde frun nu ett enris, NB. färskt. – Se här pimpinellan, ett lod snus, prins Colloander och Leonilda, tibasten, bäfvergällen och magmyntan. 
<sec/>
Nå han är galant. Skall det vara bär på enriset? 
<sec/>
O lyssna, lyssna! jag hör ett buller på stora landsvägen, som om någon skenade! kommer det ej från Danderyd? 
<sec/>
Verkligen! det är någonting i fjerran, mina barn. 
<sec/>
Låter flinkt, det måste vara en god trafvare. 
<sec/>
Men likagodt, hindren mig nu ej, barn. Jag har ej ännu förrättadt lofoffret åt min okände furste, min älskade herre. 
<sec/>
O bok, höj upp dig i min hand mot Öster! – 
<sec/>
Dig lofvar jag, o Sol, o Morgonkonung, 
<sec/>
Apollon, du mitt slägtes store Fader! 
<sec/>
Dig offrar jag min själ! Mins du ock mig, 
<sec/>
Kassandra mig, den okända, förtryckta? 
<sec/>
Du rädda mig, min gud, min Helios rädda! 
<sec/>
Från höga Hellas har min ätt måst flygta, 
<sec/>
Jag måste bo bland narrar, som dig håna, 
<sec/>
Åt konsten skratta, mig i armod lemma, 
<sec/>
Men lyssna dock med åtrå hvarje gång 
<sec/>
Jag stämmer upp för dem en spådomssång. 
<sec/>
Det är verkligen ett stort väsen uppe på vägen. 
<sec/>
Det nalkas, tror jag. Jag darrar grufligt för min mors korp. 
<sec/>
Jag känner dig, du inre höga flamma! 
<sec/>
För mina ögon klarna jordens töcken, 
<sec/>
Jag sir! jag sir! – I mina ådror flyter 
<sec/>
En blod af hög förnimmelse, så ny! 
<sec/>
Kära mor, vakna en gång. 
<sec/>
Himmel du store, hvad ser jag? Se på landsvägen upp i den höga backen kommer en häst skenande. En späd flicka sitter på hästen. 
<sec/>
Hästen tror jag är galen, manen fladdrar, svansen står i sky. 
<sec/>
O min Phoibos, hvem sitter på hästen? 
<sec/>
Se hur hennes hvita klädning flyger för vinden, hennes uppfallna hår fladdrar som mörka lågor mot skogstopparne. 
<sec/>
Han skenar utföre ned till Stocksunds färja. 
<sec/>
O du Gud, det är ju min Henrika! – Det är Nämndemans häst i Åva, jag känner nog till honom, hur skengalen han är. Han springer säkert i sjön; skynda, skynda! 
<sec/>
Huff, si min själ kom hon icke af hästen, jag tror hon är vig som en husar. 
<sec/>
Nu stänkte vattenbubblor högt i luften, ty hästen sprang verkligen ned i sjön, och långt ut i Wärtan (den del af saltsjön, som ligger emellan Stocksund och Lidingön) syntes brusande svall, efter som han simmade och arbetade. Lotta hade emedlertid sprungit till Henrika och omfamnat hennes knän. 
<sec/>
Fort i ökstocken, Johannes, och rädda hästen! – Uj, uj, det är altför besynnerliga ting. 
<sec/>
Johannes ror ut. 
<sec/>
Men ni, mitt ädla barn, kors i alla dar, hur mår ni? 
<sec/>
Jag är oskadd och säker. 
<sec/>
Men hur i alla verldens tider gick det till? 
<sec/>
Farväl! 
<sec/>
Ah – Hon skyndar bort till skogen? Se, hon syns icke mer – 
<sec/>
Förfasliga äfventyr, Lotta, min dotter! – Se der kommer Johannes, få höra. 
<sec/>
Det är förbi. Hästen hade drunknat, hvilket var besynnerligt, ty hästar plä’ simma godt. Men han var för yr för att hitta till stranden. 
<sec/>
Alsvåldiga svarta visdom i en korps gestalt! Uj, jag måste in och hafva mitt morgonkaffe. Kom in barn; vi måste dricka kaffe allesammans, ty detta betyder något hiskeligt rörande ändalykten. 
<chapter/>

<chaptername></chaptername>

<sec/>
En Skogsväg. 
<sec/>
Gemena skrål och oväsende af jägare, musikanter och hundkoppel, nu må du gerna väsnas för dig sjelf mellan skogens fula väsenden och gastar. Jag vill gå i mina delikata känslor ensam. Men jag måste öfverväga om detta är rätta vägen dit? – Hon var för intagande. – Hvasa? skymtar ej der en figur? 
<sec/>
Johannes rak. 
<sec/>
Du här? – Nå, du kunde väl bocka dig för mig ändå. 
<sec/>
Skola vi vara bekante nu? 
<sec/>
Här på heden är ingen fråga om heder eller skam; vår bekantskap behöfver ej hållas obekant, då vi äro ensamne. Hörpå yngling, jag har litet smått att fråga dig – men först – bli mina riksdalrar snart slut i din ficka? 
<sec/>
Säkert förr än önskningarne i ert hjerta. 
<sec/>
Har ditt öra hört något vidare om den hyggliga flickan? – Du har väl spejat? 
<sec/>
Herre, jag spejar aldrig. Blott understundom ser jag mig något om i verlden. 
<sec/>
Godt; men till min tjenst. 
<sec/>
Jag tjenar ingen. Jag roar mig sjelf. 
<sec/>
Dumma ordstrid; säg mig, är detta vägen till Danderyds prestgård? 
<sec/>
Det är så. 
<sec/>
Du just sträfvar efter att vara sträf, men det klär dig icke. Orsaken lär vara, att ramen på ditt porträtt ej ännu är färdig: lät oss förgylla ramen, så blir den skinande och mera glatt. – – Haf gladt lynne, Johannes – se här ett par dukater; du skall säga mig, hvarifrån kommer du? hvart går du? vet du något nytt? 
<sec/>
Ni lär vara älskare af ord, huru många befalls? – Så vet, jag är ej på ströftåg nu. Jag kommer från en ärlig bekantskap jag har vid Stocksund. Gumman spår, till er tjenst. Dottren är min vän. Hvart går jag? Jo till min eviga kasern i Stockholm. Något nytt? En flicka kom nyss på en skenande häst till Stocksund, en förträfflig häst, han var röd! – Han rusade ned i sjön, som en ljungeld, och drunknade. 
<sec/>
O – det stackars barnet! 
<sec/>
Ja visst var det synd. Hästen tycktes helt ung, och som ett barn bar han sig åt ock. 
<sec/>
Du satan! jag mente flickan, som satt på: har du alls ingen känsla för unga flickor? 
<sec/>
Jo. 
<sec/>
Hvem var hon? 
<sec/>
Prestens dotter i Danderyd. 
<sec/>
Hjelp himlar! hon, som jag nu söker, ligger i sjön död! 
<sec/>
Hon står på land lefvande. 
<sec/>
Aha, hon kom af hästen? 
<sec/>
Så fort hon var skild från hästen, gick hon från Stocksund bort till skogarne vid Edsviken. Hon gick till ett aftaladt möte med en älskare. – Har ni nu fått ord nog för penningarne? 
<sec/>
Du yppersta af alla kanaljer! Hon älskar då en annan? ty med mig har hon ingenting aftaladt – Hon möter honom ren? – Johannes, hvart tog du vägen, bedragare? jag måste veta mera! – Fy, fy, hvad har jag fått höra? hon har skyndat till skogarne vid Edsviken .. dit måste jag efter. 
<chapter/>

<sec/>
Ett perspektiv i skogen. Fordom var väl detta en uthuggen rågata, men nu hade yngre träd och lummiga buskar på ömse sidor gjort gränslinierne mindre skarpa. I fonden resa höga klippor sina spetsar, romantiskt omslingrade af ung björkskog, hvars hvita stammar göra ett behagligt afbrott mot de mörka fantastiska klippväggarne. 
<sec/>
På ena sidan af denna trakt komma tvenne personer gående. – På deras sätt att vara med hvarandra, förekommer det (så vida vi ej bedraga oss), att den ena är kall – åtminstone är tonen och takten af det hon leende säger, ganska lugn – men den andra är lika varm, som elden af hans rörelser och häftigheten af hans ordgång. 
<sec/>
Nej – å nej, jag vill ej svara. 
<sec/>
Jag bjuder dig vårvind, stadna och hör! 
<sec/>
I stället om annat jag fråga nu vill. 
<sec/>
Arma gräs vid mina fötter, 
<sec/>
Stackars blommor vid min sida, 
<sec/>
Måste ni examen höra? 
<sec/>
Hur heter den ton, hvari stjernorna dansa? 
<sec/>
Tystnad är den dansmusiken. 
<sec/>
Hur låta den eviga tystnadens toner? 
<sec/>
Så som när Henrika tiger. 
<sec/>
Hvem är utaf rosor på jorden den yngsta? 
<sec/>
Trohet – men den plantan är så 
<sec/>
Ung, att hon ej än är sådd. 
<sec/>
När solen i hafvet sig speglar, hvad ser hon? 
<sec/>
Ett af Wilhelms ögon ser hon – 
<sec/>
De försvinna mellan träden, och höras icke mera. 
<chapter/>

<sec/>
I skuggan af höga och skogbevuxna berg låg en dal, så enslig och hemlighetsfull, att kärleken tycktes hafva bett naturen dana den. Midt i dalen såg man en upphöjning, omgifven af flere täta mörka trädslag, och ofvanpå den en byggnad af den art att konstens hand tydligen mer än vanligt arbetat derpå. 
<sec/>
En, som är bosatt i hufvudstaden, men önskar sig ett ställe på landet i stadens granskap till sin förlustelse, hade icke kunnat välja något bättre än detta. Byggnaden ofvanpå kullen var icke så beskaffad, att den ursprungligen kunde hafva utgjort hemmanets åbyggnad; dertill var den för liten. Man upptäckte mellan löfven ett tak i grekisk stil, af föga höjd midtpå. Under taket såg man en architrav med bilder af halft upphöjdt arbete, föreställande äfventyr emellan Erik XIV och Catharina Månsdotter. Underbart och något svårt var det för den, som betraktade detta ställe, att förena det fulla, öppna och glada i den grekiska architekturen med det intryck af göthisk dunkelhet och svärmisk melankoli, som dessa bilder väckte. Konung Erik stod så stolt som en gud, likväl stod han icke rak. Det syntes klart, att när han räckte den knäböjande Catharina sin hand, kände han att han var nådig, att en ringa qvinna var framför honom, och att han bevärdigade henne med en upphöjelse. Men han gjorde detta med en sänkning af sitt kungliga hufvud, som visade att han erkände skönhetens rike vara mägtigare än hans, och att Catharina fäste den förnämsta kronan på hans lockar. Konsten hade blifvit anbefalld att lägga svårmod öfver det hela af denna basrelief, antydande svårigheten för Fursten, att mot tidens fördom kalla den låga jungfrun sin brud. Allt syntes ämnadt att uttrycka öfverläggningen om, huru en dylik motsatts skulle kunna lösas. 
<sec/>
Under architraven stodo pelare af jonisk ordning. Här var allting åter grekiskt och af en klar stil. Byggnaden bestod väl ej af annat än träd, ehuru färgen på pelarne liknade hvit marmor och piedestalen jaspis. Taket lyste af kopparplåtar, och troligen var detta, ehuru kostbart, icke en konsthärmning, utan verklig koppar, ty allt tillkännagaf en rik och förnäm egare, som i detta landtligt sköna lusthus sökte en undanflygt från verlden, för att öppna sitt inre för sig sjelf, och öfverlägga huru dess motsattser skulle kunna lösas. 
<sec/>
En smal gångstig från sjöstranden slingrade sig nästan osynlig mellan klipporna, som omgåfvo dalen, och gick sedan upp till templet. På denna gångstig kom grefve Wihelm nu och förde Henrika vid sin sida. Han nalkades huset, uppsteg på de talrika trappstegen, gick in mellan pelarne och öppnade den höga dörren med en nyckel af silfver. 
<sec/>
Konsten hade användt på salongen derinne ett behag, så mycket mer intagande, som konstnären vetat att icke uttömma sin rikedom. Det syntes huru han nästan slutat hvarje parti, just då han nått ämnets höjd, och åskådaren häpen väntade att i det följande se något ännu skönare. Nymfer uppstego ur källor och vredo ur sina lockar vatten, som perlbeströdde blommorna vid de skönas fötter. Men när man såg axelns täcka bildning och derifrån följde den fina rundningen af armen, öfvertygad att en så skicklig konstnär måste i arbetet af nymfens hand öfverträffa sig sjelf, studsade man tillbaks för en afundsjuk slöja, som lindade sig om armens slut och ej tillät någon hand att synas. 
<sec/>
Detta är likväl ett konstkoketteri, som kan tillhöra den qvicka genren, men icke den heliga och stora. Skalkaktiga helleniska arbeten i tusen variationer af ofvannämnda art funnos i det nedre af salongen, men högre upp såg man egarens lynne ombytas. Här mötte en madonna, sittande på en mossig sten (man såg att stycket föreställde den heliga familjens flykt till Egypten): ej rikedom eller prakt hade vågat lägga någonting till hennes fägring. Denna madonnas ansigte var bildadt i en sådan stil, att man tog henne för en bondqvinna. Hon satt vid klippfoten och gaf barnet Jesus di, så okunnig om sitt behag, att hon lika litet kunde jemnföras med den moderna grazie, som vet huru allt skall till hälften döljas, som med den antika, hvilken på anständigt sätt var naken. Man måste här taga sin tillflygt till den bondiska grazien, om detta namn går an. Detta styckes olika utseende emot de förenämnda arbetena, gaf ånyo en vink om den nyck, som vid templets yttre sammansättning infästat romaneska basreliefer ur Erik XIV:s historia öfver grekiska kornicher och friser. Detta väckte ännu mera uppmärksamhet, när man på taflan några steg från den sittande madonnan såg Joseph. Han stod lutad mot en ceder med blicken fästad på Maria, hvars vän och ledsagare han var till Egypten. I hans ställning och blick såg man en variation af den Erik XIV, som stod derute. På Josephs panna hvilade en stolthet, som sade: Jag har haft mycket öfverseende, om ej nedlåtande, i det jag till godo upptagit denna qvinna! – men i hans ögon hvilade likväl tillika en låga, som förklarade hvilken slaf han var af Marias himmelska blick. Det var samma motsatts, som ville lösas. 
<sec/>
Ofvanför denna tafla voro än flere konststycken i samma ande. En kännare skulle hafva skakat sitt hufvud öfver så fremmande ämnens sammansättning i ett rum: men som den store och förnäme egaren nu sjelf var närvarande, skulle måhända äfven en kännare icke visat sitt missnöje öfver hans fratser. 
<sec/>
Grefve Wilhelm kastade sig med hög vårdslöshet ned på soffan, hvars madrass var öfverdragen med vattradt marokin. Hans ögon rullade med sjelfbehag kring rummet, han såg med stolthet ut genom de högrutiga fönstren. Men när hans blickar träffade gestalten af Henrika, som gick af och an på golfvet, sjönke de hastigt ned, eller flögo undan åt sidan. Det var liksom han ej förstod henne, eller i djupet viste hennes mening äfven i deras förtroligaste ögonblick. 
<sec/>
Grefve Wilhelm var lång, och den liggande resliga gestalten liknade Sigurd Fofnisbane eller en hvilande Endymion. Man såg att det var en jägare, men sådan att om han blundat skulle Diana än i dag velat smyga sig till hans mun. Hans gröna klädning var väl blott skuren såsom en enkel landtlig drägt, passande för skog och mark: men denna enkelhet var ända till ståtlighet upphöjd genom broderi. 
<sec/>
Henrika gjorde häremot ett stort afbrott. Hennes korta klädning var förfärdigad af hemväfdt tyg. Nedomkring syntes ingen bord, men den var likväl sydd med smak. Om lifvet gick ett mörkblått band, liksom skärp, framtill hopfästadt med ett litet spänne af perlemor i form af en delphin. 
<sec/>
På bordet framför soffan låg en utvald samling gravurer, vuer och hufvuden. Henrika sköt dem hit och dit och behandlade dem med en despotism, som visade okunnighet både om dessa styckens pris och deras konstvärde. Ett eller två af dem gaf hon småleende sitt bifall och lade dem på soffan vid Wilhelms fötter. Grefven såg på dem, men vände genast bort sina ögon af smärta öfver sin älskarinnas smak. De vuer hon tagit ut, voro alls icke emot de öfriga utmärkta genom en omfattande plan eller arbetets finhet. Antingen var det någon stubbe på ett besatt sätt krökt, eller någon stor mörk kant på en sten, som väckt hennes bifall. Grefven anmärkte för sig sjelf, att det just varit dessa partier konstnären sjelf ansett för de betänkligaste. De öfrige gravurerne röjde hon af bordet med samma åtbörder, som när ett barn bär bort tennsoldater. 
<sec/>
Den hemmastaddhet, hvarmed hon förrättade sina göromål i salongen, visade att hon varit der flere gånger förut. Hon öppnade en liten lönndörr i venstra väggen. Derinnanför var ett skåp, boisseradt med ebenholtz och silfver, fullsatt med hvita krystall-skålar. I dem lågo konfiturer, insyltade frukter och förfriskningar af alla slag. Henrika lade på bordet framför grefven det svarta glänsande vaxtaftet, omgifvet med guldfransar, som för detta ändamål alltid hängde till reds öfver nacken på en Comusbild i ett hörn af rummet. Derefter framsatte hon krystall-skålarne. 
<sec/>
Wilhelm hade flere gånger vändt sig om till sin unga brud, för att med henne samtala om deras gemensamma angelägenhet. Men det var honom omöjligt att begynna ett ämne. 
<sec/>
Deremot tycktes Henrika befinna sig ganska väl i den allmänna tystnad, som rådde. Hon bestyrde allt med ett nit och med sådana ögon, som om det var en gud – en mild och älskvärd gud – hon uppassade. Hon satte sig på en blå sidendyna vid bordsfoten, tog en skål i sitt knä, begynte dricka och nickade vänligt grefvens skål. 
<sec/>
Hastigt afbröts deras måltid af ett buller, som närmade sig från den kringliggande nejden. 
<sec/>
Obegripliga oro i denna skog, som nu för andra gången stör oss och genom sitt obehag tvingar oss att ombyta plats! Hvad säger du? skola vi gå ned till stranden och ro ut på Edsviken? Ända ut på vågorna måtte väl denna oro ej förfölja oss? 
<chapter/>

<sec/>
Edsviken. En båt går fram om en udde, i båten sitta tvenne personer. 
<sec/>
Kom, hör mig, o flicka, – på böljornas duk ... 
<sec/>
Kom, sätt dig i jullen mig närmare, kom! 
<sec/>
Se så – Och se nu är jag säker. 
<sec/>
O min Wilhelm, ej du frukta 
<sec/>
Skall – om du i drömmen sett mig 
<sec/>
Drunkna; det ett lustspel var blott. 
<sec/>
Hit jag till ditt möte for så 
<sec/>
Frisk, som någon sommarvind från 
<sec/>
Edens trädgård: deri drömmen 
<sec/>
Hade rätt. En yster häst jag 
<sec/>
Ridit: förr han sedig varit – 
<sec/>
Nu han skenade, o Wilhelm, 
<sec/>
Han i vansinne till stranden 
<sec/>
Förde mig. I hafvets djup han 
<sec/>
Störtade sig sjelf och drunknat – 
<sec/>
Ser du nu din dröm? 
<sec/>
De blånande skogarnes toppar jag ser. 
<sec/>
Jag smärta i rågade kalkar ser. 
<sec/>
Hvartut jag mig vänder är sorgens flor – 
<sec/>
Du känner väl sagan om Eda? 
<sec/>
Hvad är det, om Eda? Nej. 
<sec/>
Den boken härnäst tar jag med mig åt dig. 
<sec/>
Gaf hon namn åt denna sjö? 
<sec/>
Ack visst! – ifrån England i forntida dar 
<sec/>
Kom Editha hit. Tjenarinna hon var, 
<sec/>
En fröken så skicklig att rosorna sy, 
<sec/>
Sin drottning hon följde till norden. 
<sec/>
Men Editha hölls utaf alla så kär, 
<sec/>
En riddare ung, som en jägare var 
<sec/>
Så väldig, han vann hennes hjerta. 
<sec/>
Fick då sjön sitt namn af henne? 
<sec/>
– Tvertom har jag hört i bygden 
<sec/>
Sägas, näset eller edet 
<sec/>
Mellan denna sjön och saltsjön 
<sec/>
Gifvit grund till detta namn. 
<sec/>
Ack nej! – men jag undrar ej mycket på det, 
<sec/>
Ty så bruka månge förklara sin sak, 
<sec/>
Af backar och stockar de taga allting, 
<sec/>
Romantiska lifvet är intet för dem, 
<sec/>
Hur skönheten allt gifvit lagar och namn, 
<sec/>
Det veta de alldeles icke. 
<sec/>
Akta dig, min vackra Wilhelm, 
<sec/>
Ro för all del mer beskedligt, 
<sec/>
Vattnet in i jullen stänker. 
<sec/>
Jag tänkte mig bort i en underfull nejd – 
<sec/>
Hvarför står så högt ett svårmod 
<sec/>
Öfver dina ögons himmel? 
<sec/>
Sist omtalar sagan: 
<sec/>
Då jägarens pil 
<sec/>
Kom flygande snabb genom Edithas bröst, 
<sec/>
Då nedföll hon här vid viken. 
<sec/>
Snart jägaren kom, hennes riddare kär, 
<sec/>
Han menade nyss sig ett rådjur ha fällt; 
<sec/>
Nu såg han den sköna i suckan och qval, 
<sec/>
Och ögonen ren genslutne. 
<sec/>
Då föll han på knä till Gud och han bad: 
<sec/>
”Ack fräls hennes själ, du mildaste Christ!” 
<sec/>
Straxt slöt hennes barm att sucka, omkring 
<sec/>
Af blodet på stranden upprunno små blad, 
<sec/>
Af vinden de susade, hviskade: tro! 
<sec/>
Men upp flög en fjäril åt himlen. 
<sec/>
Då sänkte sig jägaren åter på knä: 
<sec/>
”Ack trösta nu mig, du mildaste Christ!” 
<sec/>
Straxt kom öfver viken en regnande sky, 
<sec/>
Men han rodde ut, hof sitt anlete upp, 
<sec/>
Så svalkande rann hvarje Edithas tår, 
<sec/>
Der rodde han middag och midnatt. 
<sec/>
Sist hände en afton, när fullmånen sken, 
<sec/>
Att jägaren knäföll i båten och bad: 
<sec/>
”Låt nu mig få dö, o du mildaste Christ!” 
<sec/>
Straxt tår-regnet kom, och han vidöppen sig 
<sec/>
I båten vid årorna lade så glad. 
<sec/>
Han drack af de ljufliga tårarnes svall, 
<sec/>
Och båten förfylldes, i floden han sjönk, 
<sec/>
Och jägaren log. På botten än syns 
<sec/>
Vid lugnväder kroppen. Hans själ sitter nu 
<sec/>
Hos Eda i ljusblåa salar. 
<sec/>
Denna täcka boken, säkert 
<sec/>
Är han full af sagor? hör du, 
<sec/>
Sällan får jag något läsa, 
<sec/>
Låna mig den täcka boken. 
<sec/>
Jag lofvar! – och vet, att jag håller som guld 
<sec/>
Mitt ord! jag liknar ej – liknar ej dig ... 
<sec/>
Hvar ser jag den lofvade staren? 
<sec/>
Nästa gång i bur skall staren 
<sec/>
Komma på min arm, o Wilhelm! 
<sec/>
Och han, efter aftal, väl qvittrar ditt namn? 
<sec/>
”Wilhelm! Wilhelm!” kan han ropa, 
<sec/>
Detta namn så lätt han lärt sig. 
<sec/>
Mitt – mitt namn är långt och svårt – och – 
<sec/>
Men han skall arbeta, streta – 
<sec/>
Jullen försvinner bakom udden. 
<chapter/>

<sec/>
Vildmark ofvanför lundarna vid Edsviken. Grefve Rudman af Falkenburg tränger sig fram genom snår och vindfällen. Han slår omkring sig med armarne och med sin bössa: det var således icke underligt att han väckt oro i nejden. 
<sec/>
Dumma läten! Jag vill gå hitåt. 
<sec/>
Paus. 
<sec/>
Denna plats är icke dum. Jag älskar aldrig skrock; men jag tycker om spådommar när de äro förmonliga, och jag vill hålla någonting, att jag till sluts får fast i prestflickan. Jag kommer aldrig ifrån, att hon förekommer mig just som den der haren, jag fick i morse; fast ändtligen min bror, som annars rivaliserat mig i allt ända ifrån min ungdom, icke här är med i leken. Ja, så visst, som jag är – 
<sec/>
Rudman – Si bror Rudman! 
<sec/>
Du satans röst, grof och ihålig uppifrån alla träd, huru länge skall du ännu skorra? usling, gäcka mig ej! 
<sec/>
Usling, gäcka mig ej! 
<sec/>
Hu, du förfaslige! Vore dock dessa furur mera genomskinliga, så jag kunde se djefvulen. 
<sec/>
Se djefvulen! 
<sec/>
Fräls! fräls! jag olycklige: den der grufliga mörka stenen, som den besynnerliga granen står på – kors och alla sakrament – är det djefvulens afbild? – eller är det han sjelf? 
<sec/>
Han sjelf. 
<sec/>
Uff, jag vill vända mig åt ett annat håll, och flickan vill jag alldeles icke tänka på. Skall jag icke kunna slå mig igenom? 
<sec/>
Bösskolfven går sönder. 
<sec/>
Se så, gudskelof, farväl med dig nu! 
<sec/>
Farväl med dig nu! farväl med dig nu! 
<sec/>
Detta är en fäaktig skog – fort härifrån! fort! fort! 
<chapter/>

<sec/>
En öppen plats i skogen, hvarifrån en stor del af firmamentet synes. Richard, en af de i början omtalade personerna från Stockholm, som gått vilse, framkommer, stadnar och ser sig omkring med ljuf och lugn betraktelse; håller ett papper i handen, blyertspenna och kautscha. 
<sec/>
Hvilket dunkelt och förfärligt moln uppreser sig sakta vid horizonten? Huru svart och skarpt kantad är icke dess form? Månne jag törs afrita den? Skulle jag aftekna denna skog och tillika detta moln, så skulle hvar och en beskylla mig för onatur, öfverdrift och osanning, så förskräckligt svart och bistert synes molnet. Likväl är hvad jag här ser, ehuru mindre vanligt, fullkomligen verkligt. Folket i sina hvardagskretsar erkänner likväl intet annat, än det som legat för dess egna ögon. Jag skulle visa er vattenfall och stupande branter, för hvilka ni skulle rysa, skynda bort, och ropa ve öfver mig och min alltför djerfva ritpenna: jag skulle ej lugna er förr, än jag visat er hvad som står skrifvet under: ”Niagaras fall,” eller ”Finster Arhorn i Schweitz.” Först när ni fått höra de jordiska namnen, gifven J eder tillfreds. Viste ni att allt är sant i konsten, som är möjligt i naturen och menniskohjertat. Detta var en miserabel blyertspenna och ännu sämre är kautschan – 
<sec/>
Han går vidare mellan träden, teknar och pratar för sig sjelf. Han syns icke mera. 
<chapter/>

<sec/>
Stora landsvägen till Stockholm genom samma skog. En bonde åker sjungande på sitt lass förbi Johannes, som går. 
<sec/>
God dag farbror – håll! Ni har något som bräker i skrindan. 
<sec/>
Lammet är vid lifs, derför skall det väl bräka kan jag tro. 
<sec/>
Jag köper lammet. 
<sec/>
Vill herrn köpa lammungen af mig? 
<sec/>
Priset? jag gnider icke. 
<sec/>
Det är bra, att herrn icke gnider, jag skall hafva en banko-tvåa för ungen. 
<sec/>
Du är en narr, en tria i banko är det minsta. Se der, vet du hvad det der är, du? 
<sec/>
Vill herrn ge det för lammet? – Sådana har mor min två stycken i skrinet sedan farfars tid. Han heter dukat, vet herrn. 
<sec/>
Min vän, jag håller mycket af dig. Tag guldet och gif mig fåret. 
<sec/>
Nå vill herrn, så må han skylla sig sjelf! se der, håll till godo, det är fyra veckor gammalt. 
<sec/>
Bonden åker bort i galopp. 
<sec/>
Underbara törst! ljufliga dryck, du, som så mången kallar ryslig! 
<sec/>
Han skär strupen af lammet och betraktar den rinnande bloden. 
<sec/>
O Johannes, du får ej ofta glädja dig. – Lammet måtte väl hafva dött, hoppas jag? jag ville icke att ungen skulle pinas. – Oh! det är godt! 
<sec/>
Det är godt! 
<sec/>
Hvad är det för en grof stämma uppifrån träden? har jag vittnen? hvem är du? 
<sec/>
Johannes! Hvem är du? 
<sec/>
Känner du mitt namn? 
<sec/>
Namn – Babby – mitt namn – hundra år! – sköna Babby! 
<sec/>
Aha, Papegoj-kanalje, huru har du kommit så långt ut i verlden? Nu märker jag att gamla Falkenburgs slott visst måtte stå öde och tomt, när sjelfva foglarne flugit derifrån. Känner du igen mig, sköna Babby? kom ned Babby! 
<sec/>
Bror Wilhelm – spela schach! – Si bror Rudman – nappa krok! Trumf, bror Rudman! – Johannes, blänk min sko! Nåå Lussi! 
<sec/>
Såå, mins du ännu små-grefvarnes lekar? och äfven den usle skoputsaren Johannes? – Foj, flacksa lagom, är du hungrig, älskar du blod? 
<sec/>
– Usle skoputsare! älskar du blod! lagom – lagom! 
<sec/>
Hvad, flyger du mig i ansigtet, lymmel, vet hut. 
<sec/>
Vet hut, lymmel, vet hut! 
<sec/>
Du best, jag undrar huru länge du vill göra gäck af folk här i skogarne. Se så, är du nöjd nu, – vill du ha ett slag till? ja, ligg och sträck ut dina ben på marken litet, det skadar intet. Jag skall laga att du mins mig, du kräk – 
<sec/>
Mins mig, du kräk! 
<sec/>
Hon skorrar vanmägtigt, men skall ändock tala i sista stunden. Den stackarn dog, tror jag? Slog jag dig så hårdt, fattiga Babby? Ja, det är rent förbi. – Någon kommer rasslande hit genom skogen? Ner i diket med Papegoja och Får – Ja så, det är grefven – 
<sec/>
Väl, Johannes, att du ännu fins här. Denna hed är för hednisk! jag försäkrar dig, här är osäkert! röster i hvar tall, som gifva echo på det obehagligaste sätt. Nu har jag en sak att säga dig. 
<sec/>
Herr grefve, tillåt mig en fråga: står Falkenburgska slottet öde, sedan Grefven, er herr fader, dog? 
<sec/>
Hvilken fråga – hvad frågar du? 
<sec/>
Sällan var jag frågvis, men i dag är mig åter allt så underligt. Är slottet alldeles tomt och obebodt? 
<sec/>
Icke alldeles – Joho, jo, det är alldeles tomt. 
<sec/>
Jag var väl blott en kort tid betjent hos grefvarne på landet, men aldrig gå de dunkla slottsgångarne ur mitt minne. O forntid! .. Ja visst måste slottet stå ganska tomt, då sjelfva foglarne rymt derur. 
<sec/>
Foglarne? – lemna detta och hör en sak af vigt – du skall smyga dig till Danderyds prestgård. 
<sec/>
Smyghandla med den vackra solrosen doktor Libius? – Jag vet hur han ser ut. Det är en täck karl. Hans inre känner jag icke. 
<sec/>
Libius? Nå ja, Libius är af naturen född till någonting som liknar en karrikatur. Nå, det vet du icke hvad det är. Det gör ej något till saken, ty du skall alls icke hafva att göra med Libius: du skall sadla två hästar i mitt stall och rida ut en skum afton till Danderyd. Så gifver du i skumrasket en vink åt – Henrika – ja så heter hon. Du låter henne sitta upp på den ena hästen, och du för henne under skymningen till Stockholm till mig. Din belöning .. 
<sec/>
Ett förtroende – herr grefve! Jag har en tid varit soldat; blir det icke krig snart? – Herr grefve, frukta ej, jag skall icke yppa förtroendet. 
<sec/>
Krig? är du blodtörstig? 
<sec/>
Icke nu. Jag har nyss – – Men snart återkommer denna törst – O herr grefve! 
<sec/>
Du törstar efter ära, du vill avancera, det är förnuftigt tänkt; du vill bli korpral, och du skall bli korpral. Du är i min brors regimente och lita på mig jag skall tala för dig. Men, öfverlägg nu planen – 
<sec/>
Min plan är kort. Jag hugger, sticker, klyfver. Blod rinner i bäckar, i strömmar, i haf – 
<sec/>
Galning – men är du rasande? 
<sec/>
Dertill blef jag soldat. Tror herr grefven, att gevär på ax var den näktergalssång, som lockade mig att svärja fanan? Nej! Men, blir jag soldat, tänkte jag, så får jag krig. Får jag krig, så får jag – – Planen? ja, planer såg jag väl någon gång i min fordna barndom omnämnas i böcker; men jag tror, att blod är krigets grundplan. 
<sec/>
Men är du förryckt? Aldrig talar jag om krigets plan, utan om Henrika, som du skall enlevera åt mig; förstår du? 
<sec/>
Åjo, jag förstår allting. 
<sec/>
Hvarför ser du då så tvär ut? 
<sec/>
Ty jag begriper intet, intet i verlden. 
<sec/>
Åh, saken är ganska enkel. När du går in på prestgården, söker du att hemligt träffa henne; och när du träffat henne, säger du: Hörpå skönaste, jag skall i hemlighet helsa er från grefve Falkenburg – 
<sec/>
Hon känner er redan? 
<sec/>
Ja, ser du, deri ligger knuten, och derföre behöfver jag en snillrik karl, såsom du. Jag såg henne i ett sällskap, då hon för en tid sedan var i Stockholm med sin far, doktor Libius. Hon var mest tyst hela tiden; man fann henne sådan som hon var, man tyckte hon hade något för mycket af ingenting; man sade henne derföre intet och lät henne sitta. Jag tillstår att man kanske hade rätt, men jag har mina nycker; jag kände mitt hjerta slå och jag blef ganska nyfiken att lära känna henne. Om hon gaf akt på mig vet jag icke, ehuru jag gerna ville veta det; jag måste gå derifrån, ett göromål tvang mig att göra min excuse. När du nu helsar henne ifrån mig, så gif akt! Känner hon igen hvem du helsar henne ifrån och följer godvilligt, så är det ett förträffligt tecken, förstår du! och derom skall du sedermera underrätta mig! men säger hon sig icke känna mig, så berättar du henne huru förtrollad jag är af hennes behag, och när du så lockat fogeln allt längre från buren, prestgården, tager du henne ett, tu, tre, sätter henne på hästen, och rider bort, – men i detta fall skall du ej föra henne till Stockholm, ty hon börjar mycket säkert skrika; utan du håller henne gömd någonstädes öfver natten, och ger mig avis, så skall jag sjelf i täckvagn föra henne ifrån gömstället hem till vårt familjeslott i Upland. 
<sec/>
Ni tänker befolka den öde borgen? 
<sec/>
Som jag säger; och du gör allt efter som det ena eller andra låter göra sig. 
<sec/>
Ni skall bli åtlydd, när det blir mulet. 
<sec/>
Nu har jag också en annan sak att säga dig, som är af vigt. Du känner betjenten hos presidenten S – Hvad? jag hör en vagn rulla på vägen? gå du förut till Stockholm; jag får ej synas så här. 
<sec/>
Han viker af inåt skogen. 
<sec/>
Javäl, gå upp i buskarne och göm dig. – Bedrägerier tycker jag icke om. Men denna förnäma skälm skulle det nästan roa mig, att bedraga. 
<chapter/>

<sec/>
Danderyds prestgård, lördagsförmiddagen, doktor Libii studerkammare. På venstra sidan af skrifbordet ligger Hallenii konkordanz, på den högra kontoboken uppslagen. Han sjelf är ensam i rummet, ganska prydligt klädd, och har intagit sin plats uti en ländstol midt framför bordet, der han läser ur ett papper. 
<sec/>
”Käraste, med förstånd begåfvade vänner! skolen J beständigt låta eder förmana, bedja och tillsägas – likväl aldrig förädlas, bättras eller visa uppbyggelse? – Hvarföre har den bästa och yppersta lära blifvit eder gifven? hvarföre har en mild styrelse insatt ledare ibland eder? hvarföre gå edre herdar omkring eder? J svaren mig intet? ja, jag vet, att J ingenting kunnen anföra. Vore här frågan om hofvets kameleonter, om hufvudstadens larver, eller om rikedomarnes och förderfvets sålde trälar ... men J, mine käre Danderyds-boar! –” 
<sec/>
Jag vill bara stiga upp och stoppa min pipa. 
<sec/>
Det är likväl märkvärdigt, när jag ser i denna kontoboken, fyra söndagar å rad begrafning, men i morgon intet lik! Nej, den der boken vilje vi nu låta ligga, vi vilje fortsätta uti vårt koncept. – Bravo, åh bravo, det här är ganska väl utveckladt. Äfven detta – låt gå – vidare. Nå, än sen? – Aha, det är ett komma borta, jag undrade väl på meningen, jag. ”Huru läskande är ej detta blodet för alla rätt törstiga själar? – huru ..” 
<sec/>
Låt mig se, har jag tillsagt klockaren om annoncen? joo, jag har. ”J hårdhjertade, J ohyggliga menniskor, huru kunnen J betrakta lidandet, huru höra suckarne, huru se de grymma plågorna af spö –” 
<sec/>
Jag vet inte, jag tycker ändock, att det är träaktigt – Jaa, ja vasserra, det der är ingen frågan om; ingressen är ypperlig, det är icke görligt att få den bättre. Men nu slutet då: ”O, J otacksamme barn af så många tusentals afkomlingar, för hvilka Sodom vore att kalla ett dyrt palats, och Gomorra ett sött paradis ..” – Nej, dessa bilder äro lika gammalmodiga, som ålderstegna; lika utnötta, som utslitna; – ändra dem, Libius, så gör du en god sak. 
<sec/>
Det är verkeligen kallt härinne. Eva skall elda åt mig uti min kakelugn. 
<sec/>
Hvad! hvaba? hvad näcken är det jag förmärker? en spindel kommer ned ur taket löpande på mitt bord? ämnar du dansa på min skrifvelse? Eva, Eva fort, Eva hit! tag en sopqvast med dig, du menniska. 
<sec/>
Eva kommer in. 
<sec/>
Herr doktor! – aj, lugga mig icke, herre min store! aj – aj – 
<sec/>
Älskar hon spindlar, näbbnos? en annan gång sopar hon taket, på min tro. 
<sec/>
Ack, jag tordes ej gå in, herr doktorn sade, han skulle bereda sig på ... ahi! ahi! 
<sec/>
Och dig skall jag bereda till dygd och sann ordning, du lika glömska, som näsvisa piga. 
<sec/>
Doktorn ruskar Eva allt mer, så att hon häftigt kommer åt bordet och stjälper bläckhornet öfver kontoboken. 
<sec/>
Nå näcken, din attan tusan! vet du hvad du har gjort, du evinnerliga varelse? – O J gudar, hvarföre just nu denna boken uppslagen? detta konto? Hvilket forssande bläckhorn – Uh elemenskade! Regalpapper till! kalkylerna lika svarta allihop! det är visst väl att i morgon intet lik kommer! 
<sec/>
Han stryker full Eva med bläck öfver ansigtet. Stilla lugnt, Libius, stilla lugnt! O jag ville bli topp ursinnig, om icke det vore oklokt ... Rosenturk, spindelgast, du ohyggliga person! 
<sec/>
Gunådaste mig, jag är alldeles olycklig, så bläcket svider i ögonen! 
<sec/>
Är du olycklig, tycker du? Nej vänta; klockan är nu 29 minuter öfver 11, och precist half 12 skall du vara ur mitt hus. Medgifvom likväl, att du är ett nöt inför menskligheten! Klockan jemt half 12 skall du vara ur min tjenst och gå till Stockholm. Tog jag dig icke till mig i olaga tid, af nåd och endast för ditt armod skull? så kan jag ock af onåd köra bort dig i olaga tid. När du går förbi Stocksund, skall du tillsäga Lotta att hon hitkommer och tar din befattning. Hon är bekant här förut, på min tro: som en bra menniska skall hon fylla din plats, du fula Eva; gack! 
<chapter/>

<sec/>
Danderyds prestgård ligger i landtlig vårskönhet, och de svala vindarne flyga ned mellan lönnarna, susande fram och tillbaks öfver det röda staketet. Det är lördagseftermiddagen. 
<sec/>
I ett hörn af gården på en gunga sitter Lotta, som nu ankommit i Evas ställe, och stickar på ett par ullstrumpor åt doktorinnan, den stackars frun, som är behäftad med lungsot och icke får gå i bomull längre. Det är underbart med sådana menniskor, som hafva svagt bröst, hektik och misantropiskt lynne; de kunna hafva det finaste tycke för skönhet, vara ömma, rena, känslofulla; men om de genom någon hastig obehaglighet eller ett stickord retas – och de äro högst lättretliga – då kunna de i ett ögonblick fara ut i vrede, häftighet och till och med nyttja ord, som icke synas öfverensstämma med deras själs behag. Derför bör man med dessa personer vara angelägen om jemnhet och lugn, såväl i uppförandet, som i luftens temperatur, att ej hastiga ombyten ske: och det är visst, att ull för dem är mycket bättre än bomull att gå i. – Lotta betraktar spånorna vid sina fötter och petar sig i mun med strumpstickan vid hvarje slutadt hvarf. Karo, den tappra pudeln, ligger och sofver midt på gården, gläfsande som tätast upp i luften att fånga mygg. Allt tiger. 
<sec/>
På den gröna farstuqvisten sitter Henrika med uppvikna lintygsärmar och en tjärna framför sina knän. Rundt omkring henne pippla kycklingar i sand, och tupparna spatsera ganska öfvermodigt med höga stjertar. Icke så hönorna; de böja sina halsar ständigt, ständigt, och allt som flickan tjärnar, stänka många droppar omkring, dem hönorna taga: de vända dock upp sina hufvuden på sned för att efterse, om icke ur flickans öga någon gnista vore att befara, någon blick, för hvilken man borde skynda sig på flykten. Men ingen skräck drabbade i dag de omtänksamma hönor; ty under det händerna och tjärnan ifrigt gingo, satt Henrika i sina minnen. 
<sec/>
Lotta småfunderar på alla ämnen, under det fingrarne sticka sjelfve. I synnerhet falla hennes tankar på den stora taflan hon sett ofvanpå skåpet i prestgårds-matsalen; och fast hon icke sjelf vet hvad den innehåller (ty baksidan står alltid vänd framåt), så grubblar hon dock mycket derpå, emedan hon ofta sett Henrika sysselsätta sig dermed. Härunder ligger visst någon hemlighet, föreställer hon sig, tiger och stickar. Af välmåga gäspar Karo esomoftast. 
<sec/>
Emedlertid frodas göromålet, så att mjölken blir smör. Henrika bär tjärnan till Lotta, för att med henne uträkna hur mycket tjärnmjölk det kan bli: viftar derunder bort svetten från kinderna och viker igen linnet. Lockarne, som i dag under arbetet tagit sig ovanligt sjelfsvåld, stryker hon bort ur pannan, och hjelper äfven fletan, hvarvid det händer att kammen faller till marken och skrämmer bort alla kycklingarne. Lotta lutar sig ned för att taga upp kammen och fattar medsamma, för tidens vinnande, om lifvet på en höna. 
<sec/>
Nu går Henrika bort att se efter väfstolarne, då det genast förundrar henne, att Maja hunnit sex alnar dräll, men Kajsa ej mer än två alnar simpelt lärft. Hon får en högtidlig mine på sig och ser på Kajsa: Kajsa blir häraf hemsk och börjar slå i väfstolen med skåttspolen så, att alla flugor i den varma kammaren surra sig befängde. 
<sec/>
Derefter kommer hon till trädgården, och majdagen är så varm att hon måste hänga upp sin tröja på en af bikuporna. Hon knäfaller vid brunnen, drar upp vattenkannan full, slaskar ner sig, vattnar alla störböner, jänkar om gurksängarne och knyter fast sitt kängband som lossnat. 
<sec/>
Hon gick slutligen omkring sparris-sängarne, och fann allt i ordning, utom två, tre stånd. – Sist kom hon till jasminer, törnrosor och levkojor, med hvilka hon höll ett kort samtal, som var ett soliloquium, efter blomsterna svarade ingenting. 
<sec/>
Mina rosor! den glädjen Gud gifvit foglarne, att nalkas och råkas, har han icke gifvit åt er. Ni står fastvuxna, stackars barn. Men i stället skall ni träffas i er vänskap genom angenäma ångor, och omfamna hvarann genom utspridd vällukt, liksom med oändliga armar af doft. Jag vill kyssa er, fattiga ungar. 
<chapter/>

<sec/>
Danderyds prestgård, sängkammaren samma eftermiddag. Frun ligger ofvanpå och småhostar. 
<sec/>
På min tro, du ser mindre usel ut i dag; det är galant att du har fått ulltyget på dig. Du ser frimodig ut .. 
<sec/>
Omsider nalkas jag den långa färden, 
<sec/>
Näst innan slockningen uppflammar elden 
<sec/>
Ur askan än en gång: han brukar så. 
<sec/>
Å näcken, hvem tänker på döden? Flaskan är ej ännu till hälften tömd: låt se – Roséns bröstdroppar, rigtigt; apotheket Morian. 
<sec/>
O menniskor, jag öfvernog har lefvat. 
<sec/>
En enda kärlek är ej än förbittrad 
<sec/>
I detta arma bröst: – mitt barn, mitt barn. 
<sec/>
Min vän, stilla lugnt! Du är snart 42 år, och det är mycket säkert, att du ej dör af lungsot, då du hunnit dit. Låtom oss se, du var knappast 25 år när vi gifte oss, och straxt derefter blef min dotter född. Hon är nu sina femton år, går på sexton. 
<sec/>
Min dotter, du, du är mitt enda lugn; 
<sec/>
Du ger mig hopp om salig ro i döden. 
<sec/>
Lemnom detta ämne, som endast gör dig klenare. Jag har en sak af vigt, att rådgöra med dig om. Salskåpet derute bör oemotsäjligen lagas. Neka mig det nu ej ånyo. Derofvanpå står den der stora taflan, som du målade i din svärmiska ungdom. På min tro, den lär innehålla hemliga händelser, efter du endast låter baksidan synas, och ej vill tillåta den att nedtagas så att skåpet må kunna hjelpas. Näcken vet, att jag aldrig är nyfiken eller jaloux, men ena skåpfoten är borta, det måste lagas. 
<sec/>
O Libius, unna mig en rolig död – 
<sec/>
Min enda himmel, o hvar dröjer du, 
<sec/>
Henrika? 
<sec/>
Min maka, du skall få se, att du en gång ångrar det du aldrig lydt min röst, när du slutligen dör af oförnuft. Jag frågar dig: vill du ej låta laga skåpfoten? Skall det falla och slå sönder någonting? Att bränna upp skräpet, föreställer jag mig vore nästan bäst. 
<sec/>
Det är ett minne af min arma syster, 
<sec/>
Ett svagt, men älskadt minne. Snart, ack snart 
<sec/>
Fins jag ej mer, skall icke dig förarga. 
<sec/>
Då uppbränn det – bränn allt, o Libius, allt! 
<sec/>
Låt hela detta hus i aska sjunka, 
<sec/>
Till bål, ett reningsbål, till evig glömska – 
<sec/>
Ja, så äro alla lungsotare beskaffade: allt svagt folk är suppsonnöst. Huru kan du nu mena, att jag vill din död? eller ens tänker derpå? Min verkliga tanke är, att du blir vid lifvet. Vi skola skicka till Stockholm efter bröstpiller, bröstsaft, bröstsocker, för 36 sk., för 1 Rdr; Nåå? hur näcken kan man vara suppsonnös? Låt höra, du älskar ju vår dotter? 
<sec/>
Min dotter? om jag älskar min Henrika? 
<sec/>
Mycket bra. Hon klifver bittida och sent upp på skåpet för att se på taflan. Jag är prest, är prost och doktor, älskar ej spektakel. Skåpet rankar, när hon klifver; rätt som icke näcken menar, ramlar det öfverända. Skall det slå ihjäl någon? 
<sec/>
Var säker, Libius, skåpet ej skall ramla 
<sec/>
Så länge här jag på min sotsäng ligger. 
<sec/>
Blott låt det vara: ingen skall det skada 
<sec/>
Så länge än jag lefver. Hvarje minne 
<sec/>
Af dig, min syster, är så kärt för mig – 
<sec/>
Jag är så matt – ach gudskelof ... jag dör .. 
<sec/>
Sänker du ditt hufvud? käraste min vän, var litet gladare, genast skickar jag bud. Hvad önskar du, lungsaft? lungört? lungmos? lung – ? 
<sec/>
Frid, frid o Libius, endast frid jag önskar. 
<sec/>
Herre Gud, aldrig är det annat! 
<sec/>
Doktor Libius går ut, och Henrika inkommer litet derefter. 
<sec/>
Go-dag! Tack, för att du omfamnar mig, min moder. 
<sec/>
Henrika, du till himlens portar för mig! 
<sec/>
Om nådigt mina fel af Gud förlåtas, 
<sec/>
Jag ingår snart. 
<sec/>
Jag ser din ande vinka 
<sec/>
Mig efter sig till skyn: min ljufva moder! 
<sec/>
Mitt barn – ack jag min hand åt dig skall räcka: 
<sec/>
Min hand är ganska svag, dock är jag mor, 
<sec/>
I början skall mitt stöd för dig deruppe 
<sec/>
Behöfvas – sedan gå vi systerligt tillsammans 
<sec/>
I klara himlar – högre allt – allt högre 
<sec/>
Till Gud. 
<sec/>
Jag är så nöjd och glad hos dig. 
<sec/>
Du är så nöjd .. ack, ack min stygga hosta, 
<sec/>
Nu kommer den .. min dotter, glad är du? 
<sec/>
Du är så glad och nöjd, jag allt förtynar! 
<sec/>
Väl ljusnar höjden för mitt hopp – men jorden – 
<sec/>
Hu jord, du är så mörk! – Hör, min Henrika, 
<sec/>
Du är för fri, bekymmerfri för jorden. 
<sec/>
Min åsyn ej – bekymrar den dig ej? 
<sec/>
Godt vore, om ej tårar vore bittra, 
<sec/>
Jag gråta skulle, dag och natt, och drypa 
<sec/>
Dem i din lungas sår. Men, o hvad mäkta 
<sec/>
Väl dessa arma? Sömn dig botar bäst. 
<sec/>
Ditt sinne är för kallt och eget, dotter, 
<sec/>
Jag nog har sett din blick, då du dig ensam 
<sec/>
Har trott. Likt detta skimmer ifrån solen, 
<sec/>
Som bryr sig ej om någonting i verlden, 
<sec/>
Då det på dalens löf och liljor sväfvar, 
<sec/>
Så har jag sett ditt väsen, just som intet 
<sec/>
Omkring dig vore värdt en tår af dig? 
<sec/>
Du är en annan inom dig, än utom. 
<sec/>
Blott när i sällskap du med flere kommer, 
<sec/>
En slöja drar sig, ofta dunkel, om dig, 
<sec/>
Men icke derför mindre likanöjd. 
<sec/>
Det är ej rätt, så utan omsorg vara: 
<sec/>
Säg, tror då icke du på någon sorg? 
<sec/>
Jag älskar dig – det är så roligt. Vet 
<sec/>
Jag älskar ock en annan – 
<sec/>
Gud i himlen! 
<sec/>
Hvem älskar du? din far visst ej – 
<sec/>
En yngling. 
<sec/>
Då väntar dig en fasa! flicka – flicka – 
<sec/>
Gud, min Henrika, hör din moders röst; 
<sec/>
Snart tynande försvinner min gestalt, 
<sec/>
Ur fjärran vinkande ett spöke blott 
<sec/>
Snart står jag och dig manar: flygta! flygta! 
<sec/>
Har du ej älskat? moder säg, har du ej? 
<sec/>
Så ljuf som blomsterdoft är gossens famn, 
<sec/>
Och flickan sjunker, glömmande sig sjelf; 
<sec/>
Hon ser hans ögon blott, hon ser ej ryggen, 
<sec/>
Ser ej hur der sig drakesvansen rufvar, 
<sec/>
Och snart förkrossande kring henne vrider 
<sec/>
Sin grymma ring! – af den förkramad dör hon .. 
<sec/>
Förtrollare, förfärlige, jag vet, 
<sec/>
Jag känner er! – Ja .. snart förkrossad dör jag. 
<sec/>
Nej, det är icke sant – du får ej dö! 
<sec/>
En gång – en tid – en vår – jag salig var, 
<sec/>
Jag svärmade i undersköna dalar. 
<sec/>
All jorden mig bedragit – gröna salar 
<sec/>
Sig öppnade för mig i himlen – svar 
<sec/>
Af änglar hörde jag .. o hör, då bar 
<sec/>
Jag dig, o du min flicka – 
<sec/>
Milda moder! 
<sec/>
Vansinnig eller sund, jag vet det icke; 
<sec/>
Men så jag lefde lik en hög gudinna, 
<sec/>
Diana lik. I källor, strömmar, sjöar 
<sec/>
Jag badade; mig log den gyldne skogen, 
<sec/>
All verlden dansande i ring mig log – 
<sec/>
Du bar mig då? min moder, derför är jag 
<sec/>
Så här kanhända, som du sagt, för mycket .. 
<sec/>
Mig logo alla gröna skogar, mig 
<sec/>
All verlden dansade omkring – ty hjertat 
<sec/>
Var sönder – brustet – 
<sec/>
Lotta inkommer sagta, niger och ställer sig vid ett bordshörn. 
<sec/>
Min dotter, mins ej hvad jag sagt! mitt öde 
<sec/>
Bör vara okändt, du din far skall vörda. 
<sec/>
Men se, min bleka hand, en fyrbåk lik, 
<sec/>
Dig vinkar på din lefnads haf: fly! fly 
<sec/>
Den kärlek du har nämnt – o fly din afgrund! 
<sec/>
Söta fru doktorinna, doktorn skickade mig in med den här dekokten, och så bad han att doktorinnan skulle ge sig tillfreds och stilla sig; och han sade att jag skulle roa fru doktorinnan. 
<sec/>
Jag stillar mig, jag gifver mig tillfreds. 
<sec/>
Får jag icke ta och läsa högt i någon vacker bok för doktorinnan? Här ligger en som heter ”Nöijsama Anekdoter till befordran af Opplysning och Frijhet ifrån Fördohmar.” 
<sec/>
Det är mig likgiltigt. 
<sec/>
Ack, men hör, hvilken händelse här står! Det är ju alldeles icke möjligt? Säg mig, lilla fru doktorinna, kan det vara möjligt? 
<sec/>
Hvad är det, Lotta? 
<sec/>
Det begyns på det här sättet: ”Naturens verckninger äro onekeligen högst hemliga och i djupet dolde, i synnerhet för Menniskjans små snillebegrepp att oppfatta: likväl måste hvarje förnuftig ej deraf vilseledas till Vidskepelse eller Skråck. För några secula tillbaka voro sjelfva Medlemmarna af de Höga Regerande Huusen ej frije från Vantron, och den sägnen går om Konung Henrik af Franckrijke, 
<sec/>
Hvilken stil? hvad är det för en gammal bok? jag igenkänner just dessa ord! 
<sec/>
.. att, emedhan Han af sin slägtinge, Johanna d’Albret, som var förmäld med Konung Antonius af Navarra, önskade att en Hjelte, Sig och landhet till förkåfran, skulle födas: så lät han henne, undher detta hennes tillstånd, beständigt resa och vara i krijg; och äfven i sista stunden tvang han henne, att åse en adelig öfning. Det är väl sant, att Förslaget denna gången lyckeligen aflopp efter önskan, så att Johanna skänkte Verlden en Prins Henrik, hvilken, under namn af Henrik IV, sedhermera blef Fransmännens ypperste Hjelte och sitt Rijkes Idole: men, enär man å den andra sidhan rätteligen öfvervägar Slumpen, enär man riktigt betänkjer omöjeligheten .. 
<sec/>
Lotta, fort ut efter slagvatten, min mor har svimmat! O vakna! vakna! 
<sec/>
Lotta ut. 
<sec/>
Förskräckligt! förskräckligt! 
<sec/>
Gud ske lof, att du åter reser dig! hvad har händt? 
<sec/>
Olycksaliga bok! 
<sec/>
Får jag ej dela din förunderliga oro? 
<sec/>
Du skall; jag har aldrig nämnt det förr – men nu må jag utgjuta mina sorgliga minnen i din famn – Du har ju hört om min olyckliga syster? 
<sec/>
Något litet. Ack hämta dig! 
<sec/>
Hon var gift i Norrland med en embetsman, men som ej älskade sin tjenst. I början var han väl en god man; men de vildaste jagter blefvo småningom hans enda tidsfördrif; på krig lekte ofta hans håg. Dugtigt folk, inga skrifvare skola mina barn blifva! ropade han ofta. En afton – 
<sec/>
Stilla dig, sucka ej så. 
<sec/>
En qväll hemkom han i hemskt lynne, han satte sig att läsa, och denna bok, just denna bok föll i hans händer. Jag var då en liten flicka om nio år, men jag mins det, som i går. Just detta, som Lotta nyss läst, kom han att slå upp, och upprepade det under ryslig glädje högt för min syster och mig. Det kung Henrik försökt, skall vid Gud jag ock försöka! ropade han och smekte min syster med vild fröjd. Min syster var i samma ställning, som drottning Johanna. Kan du tro det, Henrika? Han anställde slakt, han uppmanade henne att lyssna på djurens dödsläten, och då ändtligen hennes tid kom, begagnade han sig af den svaghet till själ och kropp, hvari hennes tillstånd försatt henne, han retade hennes fantasi genom de mest mörka och besynnerliga framställningar, hedniska fältslag, sätt att göra sig hård, offerfester – och lockade henne slutligen att svälja varm blod. Hon greps af fruktansvärda konvulsioner! ögonblicket derefter födde hon en son – 
<sec/>
Underbara öde. 
<sec/>
Denne min systersons namn må vara dig evigt obekant; den olycklige fins icke mer! – Hör likväl: han uppväxte, blef stark och rask, blef vårt hopp. Men en oändlig hunger efter rått kött tärde ifrån början det späda barnets inelfvor, och ju äldre han blef, ju häftigare blef hos honom en fasansfull törst .. 
<sec/>
Efter blod! O Gud! 
<sec/>
Du utsagt har det rysliga, min dotter! 
<sec/>
– Dock hör! ty intet har jag ännu talat, 
<sec/>
En natt – han var ej åtta år – vi sågo, 
<sec/>
Vi funno honom stående invid 
<sec/>
Min syster, som i sängen låg – en knif 
<sec/>
Vid hennes hjerta satt – den vilde sonen 
<sec/>
Betraktade de strömmarne, som runno. 
<sec/>
Försent vi kommit in; min syster redan 
<sec/>
Låg död i famnen på sin son. O gossen 
<sec/>
Sjelf följderna begrep ej af sin gerning. 
<sec/>
Och nära ursinnig af sorg, han ropte, 
<sec/>
När han sin moders död förnam: ”o huru 
<sec/>
Kan då en ström så röd och vacker döda?” 
<sec/>
Han länge rasade omkring förfärligt, 
<sec/>
Tills ändtligen en morgon, o Henrika, 
<sec/>
En morgon funno vi hans äldre broder 
<sec/>
På stranden af en sjö med stunget bröst, 
<sec/>
Men honom sjelf förgäfves sökte vi. 
<sec/>
Hans hatt vi sågo simmande på vattnet. 
<sec/>
Af qval förmodligen, sen lusten svalnat, 
<sec/>
Af ångest broder-mördaren sig störtat 
<sec/>
I sjön – och djupt till botten brottets arm 
<sec/>
Drog honom ned – ty med all varsam draggning 
<sec/>
Hans kropp ej någonsin kom upp! hans handskar, 
<sec/>
De blodiga, dem funno vi, hans fader 
<sec/>
Till grym förfäran att få skåda på. 
<sec/>
Två dygn på dem hans fader oaflåtligt 
<sec/>
Allt såg, och såg, så pulsen frös: han dog. 
<sec/>
Hans stela blick på handskarne än stod. 
<sec/>
Sluta, högtälskade. 
<sec/>
O min Henrika, efter dessa taflor 
<sec/>
Jag flydde bort ifrån den trakten, hitåt 
<sec/>
Jag kom, att mina egna öden möta. 
<sec/>
Ack, ack, de ljufva drömmar, der min syster 
<sec/>
Jag ser, de äro nu min enda glädje. 
<sec/>
O syster, sköna syster, ser jag åter 
<sec/>
Dig icke nu? nu åter? – oh! jag ser dig! 
<sec/>
Hjelp, hjelp, hon förtynar! 
<sec/>
Lotta kommer hastigt, jemte Libius. 
<sec/>
Henrika och du, Lotta, J utgören ett par menniskor, som för ingen del får vara inne hos min hustru. Henrika! skall du icke mörda henne med ditt evärdeliga grums? Gå ut, på min tro, du svärmar upp henne; äfvensom också du, Lotta, gå ut. 
<sec/>
Han skjuter ut dem. 
<sec/>
Detta är ynkeligt; hur går det till i huset? intet gagn i köket, mina intrader taga af, inga likstolar. Stilla lugnt, Libius, det här är för otäckt. 
<sec/>
Paus. 
<sec/>
Jag undrar – kolar hon af, månne? – Godt; hon spritter upp. 
<sec/>
Hvem väckte mig ur salighetens himmel 
<sec/>
Till minne af mitt arma sjelf? ha Libius .. 
<sec/>
Nå näcken vänd dig icke bort, min hustru. 
<sec/>
Min dotter, hvar är du, min unga ros? 
<sec/>
Nedsjunkande i vester jag min sista stråle 
<sec/>
Än ville på din fromma fägring skicka, 
<sec/>
Och suga tröst utaf din blomstrings-glädje, 
<sec/>
Och helsa dig farväl! 
<sec/>
Af hennes glädje? Jag har ofta hört dig förebrå henne för hennes tokiga glädje – ehuru Sanct Jeremias vet, att jag sett henne hvarken munter eller lustig – och detta tror jag fins blott i din inbillning, hvilken är ett bra rikt visthus. Du har ofta användt vresighet emot henne för det hon kunde vara glad, eller åtminstone belåten, då du var sjuk. Och nu ändå ärnar du suga tröst utaf det der. Detta är lika dumt som enfaldigt; men så äro alla lungsigtiga personer. 
<sec/>
Ja, jag var sjuk, förundrar det dig då 
<sec/>
Att jag var svag? Men nu jag friskna börjar. 
<sec/>
Henrika gör mig ljusare beständigt, 
<sec/>
Det friska lifvet skall hon skänka mig. 
<sec/>
Näcken begriper dig, och önskligt vore att du begrep dig sjelf. 
<sec/>
Nej, nej, Gud gifve, att jag snart försjönke 
<sec/>
Uti det evigt frida Obegripna, 
<sec/>
Att någonsin mig sjelf ej skåda mer! 
<sec/>
Just sådan är galenskapen, svår att begripa för den förnuftige, obegripligast för sig sjelf, säll af att fortfara i sin egen osällhet. Nekom icke, att detta är befängdt! – Såå, att du verkligen ej mer vill skåda dig sjelf? Fordom speglade du dig rätt gerna; men bleka kinder göra koketten till filosof. 
<sec/>
Gjut skedvatten, mer skedvatten, du grymme. 
<sec/>
Ren kindens blommor vissnat – gjut än mera, 
<sec/>
Mitt hjerta skall till fahlaska förkolna, 
<sec/>
Tag denna aska, bruka den som skrifsand, 
<sec/>
Och strö, du helige, på dina plumpar – 
<sec/>
Du heliga – hvem känner icke också dig och ditt lif? du har mycket att skryta af din historia. 
<sec/>
Du aldrig känt mig, du ej vet min lefnad. 
<sec/>
Så för näcken. Sedan hon kom ifrån sin döda systers hus i Jemtland, kom hon ej hit åt Uplandskanten och blef anskrifven hos Excellencen? Stilla lugnt! och sedan hon på amoris högaltare offrat sina kinders blommor Excellensenom till en tacknämlig rökelse, hvad hände sen? – För de rariteter och pengar Excellencen gaf henne lär han hafva fordrat intekning hos henne, och för att blifva qvitt intekningarne, lär hon i stället hafva gifvit honom flere panter? Men omsider fick han så många panter af hennes trohet, att han blef utledsen, och besinnade hvad hans ekonomi skulle lida af så många panters laglikmätiga underhåll, hvarföre han tillsade henne att draga sina färde? Stilla lugnt – då begynte hennes lilla hjerna blifva yr, så att hon svärmade som en broms i alla skogar och kärr, och hade jag då icke kommit i min barmhertighet och bjudit henne min hand till äktenskap, huru länge skulle hon hafva svärmat i sina trolldälder? På min tro känner icke jag hennes historia, hon, min person – 
<sec/>
Historiograf! du plockar bokstäfver och tecken; 
<sec/>
En andedrägt af lifvet grep dig icke, mask. 
<sec/>
Nåväl, hvad vet du mer, min äkta man? min oh – 
<sec/>
Jag vet, att det måste vara roligt för en vacker menniska att få dö, minsann, som en hustru åt en man. Det enda, som grumsar och ännu förargar mig, är att du skämmer bort Henrika. Du ger dina galenskaper i arf åt min dotter, min beskedliga – 
<sec/>
Din dotter, säger du? din dotter? du, 
<sec/>
Du lumpna kräk – hon är ej din, du mask! 
<sec/>
Såhå, det var bra det. Du begynnar tala oanständigt, tror jag, så vacker du än är. Men hvad säger du? – hvad yppar du? detta kallar jag välvilja i sista stund. – Excellensen var, på min tro – 
<sec/>
Grym – innerst grym, som du och alle, alle. 
<sec/>
Dock ej till ytan ock, som du, ett krypfä – 
<sec/>
Den herrlige, den älskade, den grymme! 
<sec/>
Hörpå min beskedliga hustru, det der alltsammans bör du hålla tyst för vår dotter; hennes moral är nog högbent och jänglig förut. Det är min faderspligt att hindra henne ifrån att vara så oanständig, som till exempel du. 
<sec/>
Stjäl icke mer en annans ära, usling. 
<sec/>
Från faderspligt har Herren dig förskonat, 
<sec/>
Din ömklighet af evighet han såg. 
<sec/>
Min dotter var ren då, när du i dalen 
<sec/>
Mig träffade, mig öfvergifna. Jorden, 
<sec/>
All verlden svimmade för mina ögon. 
<sec/>
Upp – upp från stoftet ville jag – ej kunde! 
<sec/>
Då tänkte jag, ”åtminstone skall endast 
<sec/>
Det minsta stoft som möjligt är, mig binda;” 
<sec/>
Den uslaste atom, det lägsta kräket 
<sec/>
Jag sökte. Dig jag fann! jag så blef din! 
<sec/>
Du sökte mig, prathöns? – På min tro var det icke jag som först for sex mil hemifrån, och sedan jag framkommit till stället, gick omkring i dalar och moras samt sökte upp dig. Hans Excellens, som alltid var hög, nådig och god, medan han lefde, tyckte synd om dig sedan han haft dig ifrån sig, och sade till mig: Herr Kyrkoherde! en siden-hatt skulle pryda ert hufvud, ni är ogift, et cetera som han sade mig. Jag svarade ja åt Excellensen. Han höll ord och skaffade mig en skön siden-hatt, som jag bär i Guds församling. Äfven jag höll ord och skaffade dig ett ärligt hustrunamn i Guds församling. Du, min goda vän, så gick det till. 
<sec/>
Ut skändlige, ut – Gå! jag dig befaller! 
<sec/>
Blir hon blåröd, hvad, roman-anka? sådant är fult. Du dör aldrig af svaghet, varom öfvertygade. Nå näcken, skall du spotta på min halskrage, snuskmenniska? – Håll, håll då, går jag icke ut nu? – –  Återigen skall detta kosta stärkelse, jemte tvätt, min ekonomi faller i grund om icke ödet snart skickar ett lik. Likstolar fyra söndagar å rad, och intet för i morgon? Detta låter illa tänka sig. 
<chapter/>

<chaptername></chaptername>

<sec/>
En trakt nära prestgården, samma lördag emot aftonen. Johannes rider på en häst och för i tygeln en annan, äfven sadlad. 
<sec/>
Skall menniskan falla, kan hon så gerna stupa i gropen B, som i diket A. Men A är kanske mjukare att falla i, än B? Åh nej. Grefve Rudman har stundom mjuka ord, men snart störtar man ner genom denna snömos, och då stöter man sig mot hans hjertas stålgrund lika hårdt, som om man faller i presidenten Sandskjölds knotiga armar. Det är en narr helsosamt att blifva gäckad – och jag behöfver något muntert i min stjernlösa natt. Förhåller prestflickan sig afvigt, så binder jag henne detta lilla rep om lifvet, så tiger hon: och det går sedan i sporrstreck rakt in i presidentens palats, i stället för i grefvens. Sandskjöld skall väl flatna, men han skall tacka mig, och detta oväntade rof skall blifva honom behagligare än alla dem han sjelf lurat in i sitt eget dvärgs-nät. I sin glädje skall han villfara mig det jag begärt .. Raskt fram, min goda hingst! Gref Rudman är en vacker karl, men jag tror han har för kort näsa, jag vill göra honom den tjensten att skaffa honom lång näsa. 
<chapter/>

<chaptername></chaptername>

<sec/>
Trädgården i Danderyds prestgård, samma afton. Henrika, med besynnerliga blickar, går in i en löfsal, upphänger sin halsduk korsvis i ett träd på det sätt, att löfsalen liknar ett litet kapell med kors uti, samt utsirar det sednare med syrener, hvitsippor och många andra vårblomster. Hon knäböjer. 
<sec/>
En dunkel oro mig till jorden tynger – 
<sec/>
Du höjdens konung, nådigt dig förbarma! 
<sec/>
Ovanligt mörknar i de gyldne landen, 
<sec/>
Sig åskor korsa i min inre skådning .. 
<sec/>
Hennes hufvud sjunker. Johannes kommer uppstigande på det höga trädgårds-planket, som är bakom Henrika på afstånd och vid gränsen af sjelfva trädgården. Han blir sittande gränsle på det, då han ser henne, utan att hon ser honom. 
<sec/>
Si frugten mogen – brytom. 
<sec/>
Du höge älskansvärde stjernefurste, 
<sec/>
Förskingra detta underbara mörker! 
<sec/>
O se mitt bröst! visst måtte hvithet fattas – 
<sec/>
Gif kraft till hjertats rening, barmförsköning – 
<sec/>
Si lammet invid bilan suckar – lyssnom. 
<sec/>
Ej oron viker: grufligt något stundar. 
<sec/>
Din död, o moder, bäfvande jag anar; 
<sec/>
Fins helsa ej, min Gud? Ack nog jag vet det, 
<sec/>
I himlagårdarne den blomman önskas 
<sec/>
Af serafim; de till min moder ropat 
<sec/>
Ren länge så: kom syster, vi dig vänta 
<sec/>
Till dans, o kom! – Dock, hör en bön, min Gud, 
<sec/>
Mig helga nu, så jag ett himlablomster 
<sec/>
Kan blifva – sedan skörda mig i stället 
<sec/>
För moder min. Jag tjena vill de höge, 
<sec/>
De helige så trofast, att min moder 
<sec/>
En stund de glömma och ej henne ropa. 
<sec/>
Ängel, ängel, bed ock en liten sakta bön för den förtappade Johannes. – Här måste bli mycket mörkare, om förslaget skall utföras. 
<sec/>
Han går bort. 
<sec/>
Den ringas bön du hört, o himlahöge – 
<sec/>
Ånyo lifvets lugn jag segra känner. 
<sec/>
Min själ har ljusnat, faran är förbi. 
<sec/>
Mig klarnar verlden; ja, jag känner djupt 
<sec/>
Min mor blir frisk! tag detta offer, herre, 
<sec/>
Låt dessa unga liljor täckas dig. 
<sec/>
Rubinblod strömmar genom lifvets ådror, 
<sec/>
Min ande gungar likt sig åter. Uppåt 
<sec/>
I läpparne jag känner strömmen flyta, 
<sec/>
Min mor jag frisk vill göra, henne kyssa 
<sec/>
Jag skall, och helsa ifrån lifvets sol, 
<sec/>
Så blir hon frisk! Af mig hon frisk skall bli! 
<chapter/>

<chaptername></chaptername>

<sec/>
Sängkammaren. Henrika kommer in och kysser sin mor. 
<sec/>
Välkommen, min förhoppnings blida stjerna, 
<sec/>
Du enda, vid hvars åsyn ej mitt hjerta 
<sec/>
Förbistras – du, min vällust än i döden, 
<sec/>
Välkommen till mitt söndergångna bröst. 
<sec/>
Ännu en gång en kyss – och änn en gång – 
<sec/>
Med dem jag helsar dig från blodets konung, 
<sec/>
Han genom mig skall frid och helsa sända 
<sec/>
Åt dig och åt ditt hjerta, tro mig; tro! 
<sec/>
Bryt blott det skal, som omkring dig vill hårdna 
<sec/>
Af bitter misstro till all ting. O hulda, 
<sec/>
Dig öppna högre för den rena strålen 
<sec/>
Af guda-allhetskänslan – så du frisknar. 
<sec/>
Det smakar ljuft, att kyssa dig mitt barn! 
<sec/>
O dotter, det der skalet du skall bryta – 
<sec/>
Ja, jag blir frisk – en vink mig ropar så 
<sec/>
Från Gud. En ljusglans genomflammar hjertat. 
<sec/>
Din blick i lågor ser jag; pannan ljusnar, 
<sec/>
Som af ingifvelse. Lik en förklarad – –  
<sec/>
Du menar något, dotter? säg din mening! 
<sec/>
O hör, min ljufva moder, till min faders 
<sec/>
Upphöjning sträfva. Nu, nu kan du! bryt 
<sec/>
Hans väsen; ännu han det slutna kornet 
<sec/>
Är lik; till groning och till växtuppskjutning 
<sec/>
Utspricka bör han. Moder, han bör vidgas – 
<sec/>
Af eld allenast! 
<sec/>
Så är det; honom kärlek gif. Han renas – 
<sec/>
Af eld allenast! 
<sec/>
Förbarma dig och älska! O han bättras – 
<sec/>
Af eld allenast. 
<sec/>
Jag vördar dig, högtälskade, jag tiger. 
<sec/>
Jag ser ditt hufvud underbart sig sänka 
<sec/>
Af sorg? af vrede? jag det icke känner: 
<sec/>
Ej dina öden, ej min faders vet jag, 
<sec/>
Och .. 
<sec/>
.. måtte dem du någonsin ej veta, 
<sec/>
Du sälla dotter af en osäll moder. 
<sec/>
Jag vördar slöjan, som så hulda finger 
<sec/>
Uppspänna för mig, jag ej slöjan lyfter. 
<sec/>
Men visst jag anade en högre glädje, 
<sec/>
Då jag betraktade din sköna tafla. 
<sec/>
Min tafla? hvad? hvad säger du? min tafla – 
<sec/>
Det är ett minne, o mitt barn, ur fordom: 
<sec/>
En droppa ljus på jorden qvar, som fastnat, 
<sec/>
Ur vestern stänkt af solens sista stråle. 
<sec/>
Du sjelf står teknad der, så fri och skön, 
<sec/>
Hur salig smyger jag ej ofta upp 
<sec/>
På skåpet, att den kära taflan skåda? 
<sec/>
Jag dricker frid ur hvarje drag, jag ser 
<sec/>
På din gestalt. Du står så ung och späd 
<sec/>
Och klar, som lifvets fromma morgonstjerna. 
<sec/>
Men säg, framför dig står en bild, som knappt 
<sec/>
Är tecknad, och ej alls i målning utförd? 
<sec/>
Mitt arma barn, det är din far! så stod 
<sec/>
För honom jag, då himmelshögt sin ed 
<sec/>
Om kärlek han den första gången svor mig! 
<sec/>
Och honom ej du målat? knappt har tecknat? 
<sec/>
O – till en tröst snart efter giftermålet 
<sec/>
Med – Libius, denna tafla företog jag. 
<sec/>
Min egen bild blef färdig fort. Den andra 
<sec/>
Jag började – men penseln föll – jag kände, 
<sec/>
Att denna tafla skulle mörda mig. 
<sec/>
Du svimmar, moder, lemna dessa ämnen. 
<sec/>
Nej barn, jag vaggas af de blida minnen, 
<sec/>
Mig ro annalkar. Jag en stund får slumra. 
<sec/>
Den tysta ängeln sände sömnens skyar 
<sec/>
Med saligt doft kring denna hvita panna! 
<sec/>
Hon går ut. 
<chapter/>

<chaptername></chaptername>

<sec/>
Litet derefter. Utsigt af sjelfva gården, Henrika går upp till grinden, der en person står och vinkar henne. 
<sec/>
Ett ord. 
<sec/>
Hvem är du? 
<sec/>
Gref Falkenburg helsar er genom mig. 
<sec/>
Den gode. Hvad vill han? 
<sec/>
Ni känner honom således? och vill honom väl? han bjuder er komma till sig. 
<sec/>
Hvad hör jag? hur kan jag hinna? 
<sec/>
Bortom linden stå tvenne hästar, vi flyga som vinden. 
<sec/>
Min mor sofver nu, men är han så nära, att en qvart är nog? 
<sec/>
Ni kan rida bra, det har jag sett. Jag ansvarar för, att ni skall flyga fortare än er egen önskan. 
<sec/>
Menniska, dina ögon blixtra som – 
<sec/>
Ni ser den väntande älskarens begär låga genom dem. Var snabb. 
<sec/>
Se så, nu är jag i sadeln; sätt dig också upp. – Se så, det är bra, skynda, skynda! – – (hon vinkar och nickar mot prestgården). Om ett ögonblick åter hos dig! 
<sec/>
Karo kommer hastigt skällande, och efter honom Lotta, nästan utan andedrägt. 
<sec/>
Hvar är hon, för Guds skull, hvar är hon? Frun har vaknat och ropar: ”Dotter! Dotter!” alldeles förfärligt. 
<sec/>
Hvilka rop jag hör? nu är icke tid. Jag måste stiga af – men ack, helsa grefven. Se här – tag min hand – säg honom, att min döende mor ropat mig, annars skulle jag visst kommit. – Släpp! släpp mig, menniska! 
<sec/>
Om er mor än aldrig så mycket ropar er bort, så skall grefven ändock behålla er. Jag släpper ej er späda hand. 
<sec/>
Släpp! – – – –   
<sec/>
Nej! – – – –   
<sec/>
Släpp, släpp; släpp! 
<sec/>
Hon sliter sig lös. 
<sec/>
Härifrån! härifrån! Mig måste ingen se. 
<sec/>
Bort. 
<sec/>
Lotta, Lotta, hur mår min mor? 
<sec/>
Hon ropade så grufligt. Hon mår så oändligt bra nu efter sömnen, säger hon. Hon vill stiga upp och gå litet, säger hon. 
<sec/>
Hvad säger du, Lotta? O gudskelof, nu känner jag att verkligen all fara är förbi. 
<sec/>
De gå in. 
<chapter/>

<chaptername></chaptername>

<sec/>
Salen i prestgården straxt derpå. Vid ena väggen står ett skåp, ofvanpå hvilket den emot väggen vända taflan, som Henrikas moder målat. På höger synes dörren till sängkammaren, utur hvilken frun kommer, lutad emellan Libius och Henrika. 
<sec/>
Hvad är nu klockan, säg, på lördags afton? 
<sec/>
Gud vet, men solen går straxt ned. Hur står det till med dig nu, min goda hustru? 
<sec/>
Allt bättre. Hvilken frisk och herrlig ånga 
<sec/>
Mig möter här! Gud vare lof, jag uppstått 
<sec/>
Och lemnat ensliga och sorgsna kammarn. 
<sec/>
På min tro, du börjar tala klokt. Gå nu på raska tag, så blir du bra. 
<sec/>
Att lemna kammaren, der sjuk man legat 
<sec/>
Och börja utgå i en sal, som denna, 
<sec/>
Det förekommer mig så skönt, så saligt, 
<sec/>
Och likasom, då själen genom döden 
<sec/>
Sin enslighet, sin hydda, kroppen, lemnar 
<sec/>
Och vandrar ut i andra lifvets salar, 
<sec/>
I rum af helsa med de nya blida, 
<sec/>
Oändliga omgifvelser. Ack, denna sal 
<sec/>
Sig öppnar för mig, som det nya lifvet, 
<sec/>
Ren evighetens ljus emot mig strålar – 
<sec/>
O jag vill sträcka mina armar upp – 
<sec/>
Jag kommer till dig, syster! O jag kommer! 
<sec/>
Nå näcken, begynn nu icke grumsa, min vän. Du skall mer än säkert lida för ditt oförstånd; din kropp tål icke vid sådant der. 
<sec/>
Du kalla kryp, för mullen du blef skapad, 
<sec/>
Men bit dig icke fast vid fjärilns vingar, 
<sec/>
Tyng icke ned dess glada himmelsfart. 
<sec/>
Du ljufva moder, var ock ljuf som hustru, 
<sec/>
Gif honom varme, då han is dig bjuder, 
<sec/>
På detta sätt mån isen icke smälts? 
<sec/>
Hon ger sin mor moraler; det är hyggligt. 
<sec/>
Hu grymma löje, hårdare än illskan! 
<sec/>
O min Henrika, öppna mig din famn, 
<sec/>
Låt mig få spegla mig i dina ögon, 
<sec/>
Ej annat se, än dig, min goda himmel – 
<sec/>
Hjelp mig, jag svimmar för hans kalla blick. 
<sec/>
Uppres dig, ädlaste; se på min fader, 
<sec/>
Glöm orden, glöm; var hustruhuld mot honom, 
<sec/>
Ej blanda bitterhet uti det bittra, 
<sec/>
Men i hans ättika gjut honung du. 
<sec/>
Ättika och honung, oxymel? ganska rigtigt. Oxymel är godt för klent bröst. Stilla lugnt, hon är snäll, som lär sin mor skicka sig: så bör ju en dotter? så upp och ned vändt bör det vara i detta hus. 
<sec/>
Min vackra moder icke så; ej nånsin 
<sec/>
Jag skick skall lära dig, du mästarinna. 
<sec/>
Men dessa ord, som jag har sagt, ur minnet 
<sec/>
Upprepade jag blott; du sjelf mig lärt dem. 
<sec/>
Min dotter, tala; vore jag allenast 
<sec/>
Så verkligt mild som du, jag blef då frisk. 
<sec/>
Du skall det bli, du blifva skall som fordom, 
<sec/>
Så skön, som på ditt minnes ljusa tafla. 
<sec/>
Du kan det, ty du är det innerst ännu. 
<sec/>
Ack, jag vill visa dig, hur sjelf du stod 
<sec/>
En gång framför min far, så ung och god. 
<sec/>
Nej, nej, O nej – det passar icke hit. 
<sec/>
Mitt barn låt bli – den målningen ej passar! 
<sec/>
Jo, jo, ack jo – så hög och fri du nu 
<sec/>
Skall åter bli, då du dig sjelf får skåda. 
<sec/>
För Guds skull nej! jag vill ej se det, hör mig! 
<sec/>
Den taflan har ej mening här. Lyd, lyd mig! 
<sec/>
Akta dig, akta dig, Henrika, stig icke upp; på min tro, skåpet haltar. 
<sec/>
Henrika stiger upp efter taflan, men sinnesrörelsen sätter henne sjelf i skakning, så att skåpet deraf börjar svigta och faller. Den stora taflan störtar hastigt ned emot frun: dess ena kant träffar hennes hufvud, och hon dignar ned på golfvet. 
<sec/>
O du näcken, hvilken händelse i mitt hus! du barn, vill jag säga dig – är du min dotter, tror du? Nej aldrig, modermörderska, erkänner jag dig för blod af mitt blod. Jag måste till klockaren att låta åder – åh nej – Jag måste till klockaren, att befalla honom komma hit och låta åd – Fort ut – ut – fort! 
<sec/>
Han skyndar ut. 
<sec/>
– – –  
<sec/>
Skall jag ej henne ifrån golfvet kunna 
<sec/>
I mina armar resa upp? o känner 
<sec/>
Du ej, att dina ögonlock jag kysser? 
<sec/>
Fullbordadt – skalet är nu brutet. 
<sec/>
Hvad ord? se icke o! på mig med ögon 
<sec/>
Så skinande som sute de i molnen – 
<sec/>
O nej, min mor! hvad leta dina finger 
<sec/>
Så darrande? – Ack, letar du min hand? 
<sec/>
Nej, nej – tryck ej min hand till dina läppar – 
<sec/>
Min hand skall du ej kyssa – Gud förhindra – 
<sec/>
Välsignelse öfver dig – haf tack, min dotter – jag är nu frisk. 
<sec/>
Hon sluter sina ögon till ånyo! 
<sec/>
Herre .. Herre Jesus, hvilket sken ... 
<sec/>
Död? – död? hu – underbara – här är vildt! – 
<sec/>
Här genomljungar is – O moder, moder, 
<sec/>
På heden regnar, här är kallt, jag fryser ... 
<sec/>
Hon sjunker ned vid den döda. Efter en stund reser hon sig sagta och långsamt upp, skakar hufvudet flera gånger. Hon skådar omkring sig nästan undersam, och lockarna ligga kring hennes axlar vårdslöst men vackert. Ehuru hon är vaken, är hon icke olik en, som drömmer, eller som talar i sömnen. 
<sec/>
Hvad ser jag här framför min fot – ett lik? 
<sec/>
Bort ur min åsyn, rö, du sönderbrutna. 
<sec/>
Jag stödde mig – jag stödde mig – Ifrån mig! 
<sec/>
Jag svimmar – skyar, hvar skall jag mig hålla? 
<sec/>
Jag simmar fattningslöst – – oändlig himmel 
<sec/>
Kring alla sidor .. vågorna så söta .. 
<sec/>
I luften sjunker jag, så vidt, så handlöst. 
<sec/>
Allt är som intet, skogarna försvinna, 
<sec/>
Jag är visst slut .. förbi, förbi, förbi. 
<sec/>
Du klara röst, din sång är stark och hög – 
<sec/>
Jag hör dig! 
<sec/>
All verlden dansar som en vacker lek 
<sec/>
Omkring mig –Jorden står i guldgul fägring: 
<sec/>
Hvad ser jag? 
<sec/>
Vid stjernekungens fot, o du min moder, 
<sec/>
Jag ser dig! 
<sec/>
Du arma brustna kropp, ligg ej på golfvet 
<sec/>
En evig lögn för mina ögon, ligg ej! 
<sec/>
Ej sådan ser min moder ut. Nej visst 
<sec/>
Du ljuger, lik! – I friska unga strålar 
<sec/>
Den hulda undersköna ängeln ser jag, 
<sec/>
Min moder ser jag invid lifvets port – –  
<sec/>
Libius återkommer, och med honom åtskilligt folk, grannar ur socknen, män och qvinnor. 
<sec/>
Hvar äro de – slogo möblerna ner på frun? hur ser det ut? 
<sec/>
Hvad gör du här Henrika hos ... 
<sec/>
Jag är salig. 
<sec/>
Onaturliga svar! Bästa Sander, säg mig, är icke hon den dödas barn? 
<sec/>
Detta skåp och denna tafla ligga på ett kuriöst sätt. Det är ena bastanta ekfötter, herr doktor Libius, man måste med flit hafva stigit upp och haft omkull det, annars förstår jag icke – 
<sec/>
Visst steg jag upp med flit. 
<sec/>
Stig Ni fram först, kära Bruhn, Ni som är chirurgus i socknen. 
<sec/>
Jag kan undra, om hon stelnat ännu? – man bör passa på och lägga henne rak, medan tider är. 
<sec/>
Hon har ögonen igen, just som någon varit här och tryckt ihop dem. Herr doktor, vi dö annars alltid med öppna ögon. 
<sec/>
Stilla lugnt, o Libius! Herre Gud, är hon verkeligen död? min goda hustru har dött, på min tro! O mina vänner! det är ruskigt, att se på ett lik! 
<sec/>
Det väcker min afsky – ack för ut det! 
<sec/>
Gode Gud, är detta känslor hos en moderlös? 
<sec/>
Detta ting, tror ni det är min mor? Ack det är visst icke min moder. 
<sec/>
Ja, den menniskan. Dock grumsom ej, mine gode vänner: lät oss rådpläga, huru skola vi ställa rätt till med li – 
<sec/>
Begraf! Har du icke ledighet för lik i morgon? Begraf! 
<sec/>
Ledighet för lik i morgon, säger du? Hvaba? har jag ledighet .. Hvilket öde regerar här! led ... 
<sec/>
Ack, om bedröfvelse och gråt svällt upp mina kinder, att jag knapt liknar en menniska i fysionomien, så är det icke mitt fel, herr Doktor Libius. 
<sec/>
Jag känner ert hjertelag, gode fader klockare. – – Ledighet ? . 
<sec/>
Mina röda ögon – 
<sec/>
Äfven dem känner jag, fader spögubbe, sitt ner. – – Ledighet för ... 
<sec/>
Gå undan – gå ur vägen här – jag vet icke hvad all denna folkskock vill. 
<sec/>
Jag har sett, likväl, huru innerligt ömt hennes salig mor älskade henne. Hennes utseende röjer ändå icke en så gruflig känslolöshet? 
<sec/>
Det vet jag icke; men hvad jag vet, är, att hon är mera ohöflig, än man får vara, äfven på en slägtinges dödsdag. Jag vill gå i borgen för, att hon icke ser eller har sett någon af oss tre. Jag har flere gånger bockat mig för henne och begynnt tala; men hon besvarade mig icke – 
<sec/>
Asch, att ni kan tänka på sådant slarf. Nu är det långt klokare, att vi hjelpas åt och taga uti – se så – hugg ett raskt tag i hufvudet. – Lyft bror, säger jag; jag tar i fötterna. 
<sec/>
Ni talade om Henrika, tror jag? Jag höll sannerligen på, att förfalla i en meditation. Hon ja – hon har visst känslor, öfverspända för sådant, som är ingenting. Men förmoden J, att hon känner någonting vid en rörande anblick, såsom denna? Nej, mina vänner, vid sådant känner hon intet, jag säger eder, intet. – Jag är en fattig syndig man, som visst är rik på fel! men så har jag ock mina olyckor! o du Gud! 
<sec/>
Sorgen kläder sig kanske hos henne i underliga gestalter. Hvad gör hon derborta med vattnet i glaset? 
<sec/>
Hon vattnar sina immorteller i krukan, hon jänkar om dem. För sådant har hon tid, sin mor ser hon icke. 
<sec/>
Ja, magister Laureus, så är det. En olycksalig ande har angripit snart sagt hela Europa, och gangrenerat alla, men i synnerhet de unga. Huru tackar jag naturen, som ej gifvit mig hvad man kallar barn! Gift sig icke, magister Laureus, om han vill vara min vän, gift sig aldrig. – Olyckliga Europa! 
<sec/>
J dödmän – en grafstank utgår ifrån er alla. Europa luktar lik. 
<sec/>
Hon går ut. 
<sec/>
Hon yrar – men att ni inte kunde begripa det? 
<sec/>
Det gissade jag genast, och då blir allt så klart, så. 
<chaptername>DE FYRA.</chaptername>

<chaptername></chaptername>

<chaptername>ANDRA BOKEN.</chaptername>

<chapter/>

<chaptername></chaptername>

<sec/>
En enslig skogbevuxen strand vid en flod. Förklädd sitter Johannes vid vattnets brädd på en klippa; men emot klippan slå flodens vågor suckande, och söka der fäste under deras flygt, förgäfves. 
<sec/>
Johannes sjunger. 
<sec/>
Hvi är din kläder så blodig, 
<sec/>
Du Sven i Rosengård? 
<sec/>
Hvita folan hon spjernte mig, 
<sec/>
Kära moder vår! 
<sec/>
J vänten mig sent, men jag kommer aldrig. 
<sec/>
Hvi är din skjorta så blodig, 
<sec/>
Du Sven i Rosengård? 
<sec/>
Jag har mördat broder min, 
<sec/>
Kära moder vår! 
<sec/>
J vänten mig sent, men jag kommer aldrig. 
<sec/>
En liten gosse går och metar vid stranden, han nalkas allt mera; men aldrig ser honom sångaren, som nu lutar sig ännu djupare öfver vattubrynet. 
<sec/>
Hvart skall du då ta vägen, 
<sec/>
Du Sven i Rosengård? 
<sec/>
Jag skall rymma af landet, 
<sec/>
Kära moder vår! 
<sec/>
J vänten mig sent, men jag kommer aldrig. 
<sec/>
När kommer du tillbaka, 
<sec/>
Du Sven i Rosengård? 
<sec/>
När korpen han hvitnar, 
<sec/>
Kära moder vår! 
<sec/>
J vänten mig sent, men jag kommer aldrig. 
<sec/>
Och när hvitnar korpen, 
<sec/>
Du Sven i Rosengård? 
<sec/>
När gråsten han flyter, 
<sec/>
Kära moder vår! 
<sec/>
J vänten mig sent, men jag kommer aldrig. 
<sec/>
Hör du, lär mig din vackra visa. 
<sec/>
Är du icke ännu en liten pilt? har du då så brådtom, att lära dig gråta? 
<sec/>
Är visan mycket svår? 
<sec/>
Den är bitter i bröstet. Kom och titta i floden: tycker du ej det är roligare, att stå på stranden i lugn, än gå som rännilen bort? – Klappa mig litet på kind med din mjuka hand. 
<sec/>
Är du hungrig? hvarför skall du gråta? .. Aj, nu nappade abborren – Jojo, jag skall nog dra upp dig – Nå besitta den skälmen, han for af kroken. 
<sec/>
Tag hit, jag skall sätta ny mask på kroken åt dig. 
<sec/>
Tack! – Nå nå kära du, hvarför sticker du metkroken i fingret på mig? ajaj, tummen blöder. 
<sec/>
Kroken slant. Men jag skall snart suga bort det. Gör det ondt ännu i gossens finger? säg till när det gör mycket ondt! 
<sec/>
Jesus, du sugar så häftigt, så: aldrig slutar det rinna, om du gör så der, inte. Du förstår dig ej på, släpp! 
<sec/>
Vänta. Jag befaller dig, håll! – – Ack, helt litet; litet till bara, min gosse! 
<sec/>
Låt bli mig, låt bli. Jag skall klämma till såret med pekfingret, så går det mycket bättre. Jesus Christus, låt bli mig! 
<sec/>
En hop folk kommer upp genom vildmarken. 
<sec/>
Hvad gör Ni här? 
<sec/>
Vi roa oss. 
<sec/>
Hvarifrån kommer du, karl? 
<sec/>
Bortifrån. 
<sec/>
Och hvart tänker du gå då? 
<sec/>
Bort. 
<sec/>
Näsvisa och högst otillräckliga svar; du är just, hvad jag märker – ja, alltför misstänkt är du – grip honom, folk, grip honom genast. 
<sec/>
Hvad menar Ni, godvänner, förstår jag Er rätt? Är icke Ni, som jag, utskickade, att söka den missdådaren Johannes? 
<sec/>
Just honom, den satan! är du också en utskickad? Godt – jag vet icke hur han ser ut, men har fått befallning, att häkta löst folk – känner du hans person? 
<sec/>
Nej icke honom sjelf, blott hans gerningar känner jag. 
<sec/>
Är du då af salig herr Presidenten Sandskjölds folk, så att du känner den förskräckliga och högst beklagliga händelsen? 
<sec/>
Ja; jag har varit af hans folk, derföre ligger mig alltsammans mycket om hjertat. Om jag känner saken? Ni skall sjelf höra och döma, om jag icke känner den. Johannes stod i mycken gunst hos Presidenten, så att han innerligt och många gånger lofvat skaffa honom plats i ett utländskt krig. O härtill trånade Johannes, men aldrig höll Presidenten ord! Dock tjenade Johannes honom trofast på sin förhoppning, och gjorde honom många tjenster: och skaffade honom det han mest fikade efter .. ! Tror Ni, att jag känner saken? 
<sec/>
Du är djefvulen att veta besked. 
<sec/>
Nu – en afton stiger Johannes in – det var mörkt, kusligt och hemskt. 
<sec/>
Jag skälfver vid åtankan! 
<sec/>
Det var hemskt, kusligt och mörkt i Presidentens sängkammare, när Johannes träder dit in, blott en lampa flämtar döende i taket. Men Presidenten, som var befalld till slottet till sin konung om qvällen, sitter galaklädd i den svarta och röda hofdrägten, och skalar äpplen med sin knif; ty timmen var icke ännu slagen att fara till hofs. Han äter och skär, när Johannes stiger in och helsar honom: God afton! men han svarar honom: Välkommen! Välkommen! – Då stiger Johannes fram till bordet, och omtalar den flickan, han i Danderyd sett och varit nära att fånga. Och Presidenten säger: hvar har du gömt henne? – Men Johannes omtalar då, huru hans vemod kommit, när han skulle fånga henne; och han utsträcker sin hand till Presidenten sägande: Se, sålunda sträckte hon mig sin hand, men ack, den var för hvit och mjuk, jag förmådde icke hålla henne. – Dervid skrattade Presidenten och slog med sin äppelknif öfver fingrarne på Johannis utsträckta hand, att en bloddroppa stänkte. Johannes såg blod – då rann honom hans oändliga lynne hastigt upp, men knifven röck han ur skrattarens hand, och rände den djupt i hans bröst, så att det röda rann ut öfver all hofdrägten, och det svarta i drägten öfversvämmades deraf; men Presidenten uppgaf anden och for till sin furste. Röda och granna syntes alla golf, lås och dörrar efter finger och fot, derigenom Johannes gick – han gick ut, han gick bort, och intet folk fängslade honom, ingen man träffade honom, eller sade: Si du är min, bilan skall falla på ditt hufvud. 
<sec/>
Du är rätta man, att veta saken i grund; vi visste blott att en Johannes var mördaren, emedan han efterlemnade en handske, som kändes igen af husfolket. Du skall underrätta oss hvart han flytt. Hvar har du letat? 
<sec/>
J ären på en rätt väg, ty efter allt mitt begrepp är han dold här i skogen. 
<sec/>
Har du sett spår efter honom? 
<sec/>
För en stund sedan såg jag mig om; då märkte jag spår i sanden; de voro säkert efter honom! 
<sec/>
Men har du ej hört något? 
<sec/>
Nyss ropade jag, och skogen skalf! 
<sec/>
Det var orätt, du kunde hafva skrämt bort Johannes på det sättet. 
<sec/>
Nej, han skrämdes icke. J det jag ropade, hörde jag såsom en thorndönsstämma dåna genom skogen. Det var ganska visst Johannes’s röst. 
<sec/>
Och det vågade han? våga svara på det sättet? – Så att du verkligen hörde honom? då måste vi nödvändigt hafva honom i granskapet. Var icke så ledsen du: Johannes påträffas nog till sluts: har du ingenstädes sett honom sjelf? 
<sec/>
Nyss såg jag ned i flodens spegel, för att blifva honom varse; men ack, vattnet var grumligt, och äfven det nekade att visa mig den förbannades gestalt. 
<sec/>
Hvad? i vattnet? tror du då han har dränkt sig? Skynda till floden, ner i floden, folk! vi måste hafva honom lefvande. Tror du verkligen han velat dränka sig? 
<sec/>
Jag tror det icke. Jag tror snarare, att han endast sökt en undanflykt härmed. 
<sec/>
Han är troligen qvar vid stranden här. Jag vill göra dig ett förslag; jag stryker utmed floden till venster, och du till höger; och du går så långt bortåt du tycker skäl vara, med förutsättning, att du aldrig går om Johannes, förstår du. Sedan råkas vi mot afton, och du ger mig rapport om hvad du funnit. 
<sec/>
Jag gillar ert förslag. Men, bäste herre! tillåt mig att bedja Er, var barmhertig, tre dagar och nätter har jag gått i denna vildmark, jag är hungrig. 
<sec/>
Fjerdingsman, fort hit med renseln. Tre dagar och tre nätter och ingen föda, det är rakt förbannadt. Du har varit en ganska nitisk spanare. Välj här, tag hvad du åstundar, i afton skall du få mera. 
<sec/>
Skogen är vidlyftig. J blifven kanske ej i stånd att få rätt på mig mera i dag. 
<sec/>
Så tag då nu på en gång. En menniska skall väl hafva sin nödtorft uppfylld, förmodar jag, hon må vara af hvilken jernhelsa som helst? Hon står icke bi annars – se här, jag super dig till – tag för dig – du tar för beskedligt – nog märks det, att du aldrig varit i skog och mark förr, eller som vi, haft affärer med bofvar. Tag mera. 
<sec/>
Nej, jag vill icke beröfva Er mera så länge. – Farväl! 
<sec/>
De gå åt olika håll. 
<chapter/>

<chaptername></chaptername>

<sec/>
En vacker nejd. 
<sec/>
Gå fortare, Lotta. 
<sec/>
Min huldaste, min nådigaste grefvinna! 
<sec/>
Jag har likväl bedt dig om systerskap – är det så svårt för en flicka att säga du? – kom, kom, jag ser redan grottan. 
<sec/>
Höga himmel! hvad har jag fått höra! Grefvinna – nej, Du – ack, här är en så vacker gräsplan, täta lindar omgifva oss, se hvilka nejlikor, stadna här ett ögonblick. Se nu, jag vill knäfalla – räck mig din hand – hör, hördes det icke, att jag sade din? 
<sec/>
Kan du säga Din, så lär du dig snart Du. 
<sec/>
Min ädlaste – nej, jag vill icke lemna din hand ifrån mig, jag vill ännu en stund ligga i det vackra gräset vid din fot, jag vill också kyssa din klädningsfåll, din korg, dina handskar, dina strumpor, dina skor. 
<sec/>
Du är rik på Din, men fattig på Du. – Stig upp och kom i min famn; jag är i behof – jag behöfver ett qvinligt hjerta att sluta mig till. Se så, Lotta, försök nu. 
<sec/>
Du lönn, du asp, du tufva, du guldvifva, du lilja – 
<sec/>
Du Henrika, säg. Skall du hafva så fasliga öfningar? 
<sec/>
O du – lät oss gå till grottan. Grefvinna! Denna upptäckt är för stor och stark för din Lotta. 
<sec/>
Lotta, jag är icke grefvinna. 
<sec/>
Men blir – blir. 
<sec/>
Säg: Du blir, du blir. 
<sec/>
Du blir, ja du blir grefvinna. Det är illa, att jag ej har mitt helgdagsförkläde på mig. Nådigaste, det är illa af mig. 
<sec/>
Hörpå Lotta, jag skall säga dig, hvarföre jag gick så hastigt hemifrån hitbort; jag vill, att du icke så förskräckligt skall misstro mig. Jag blef ledsen öfver dessa dumma och tjocka – nej, rättare, Lotta, jag blef icke förargad, jag är i denna stund visst ej förtörnad, men jag måtte väl få draga mig undan från denna skara, tror jag, innan de hade lagt händer på mig. Du mins min mors dödsdag, då börjades det, och så begrafningsdagen, och så alla dagar, så ofta de kommo hem till oss, eller vi råkats. Jag vet icke hvad denna menniskoskock vill mig? Jag älskar landtfolk af själ och hjerta. Jag tror de visor, vi sjungit tillhopa, kan bevisa det, min Lotta? eller säg, hvarför skulle du alltid hafva varit mig så kär? hvarför har jag alltid tyckt mest om mig sjelf i min korta kjol och snörlifstycke? hvarför har jag sedan min mor dog, och då intet qvinnohjerta mer fans för mig i verlden, sökt få dig så nära mig, att jag helst ville ligga i pigkammaren hos dig, min Lotta, och höra på Majas sagor? är det icke bevis, att jag älskar simpelt folk, som jag älskar mig sjelf? 
<sec/>
Ack nådigaste! 
<sec/>
Fy, nådigaste! fy, fy – just dit ville jag komma. Jag, som setat på ditt lilla skrin och sytt vid dina fötter i din lilla kammare, min Lotta, – fy, kan du vara så grym och kalla mig nådigaste? 
<sec/>
Du, min älskade. 
<sec/>
Det var ljuft och rätt. – Nu hoppas jag du icke misstror eller tänker så fult om mig. Ser du, det är på ett helt annat sätt med det öfriga knaperfolk, här omkring på landet, som går i illa gjorda kläder, men som jag icke derföre vill kalla bönder. Kan du tro det, Lotta! dessa Hedersvänner, som räkna för intet, att ljuga och förråda hvarann, att narra kronan, att stänga sig inne och fylla sig, att kanske .... bryta sönder ett armt blomster – de finna likväl så nödvändigt att gråta på en begrafningsdag, att – – Jag tycker, när dessa gunstiga och ömsinta herrskaper af mig fått sås till deras stek, när jag icke låtit smör fattas till deras potatis, och icke undanhållit deras begrafningskonfekt, så borde de deremot göra mig det vänstycket, att icke efterfråga om jag gråter eller icke. Kan du tro, Lotta, att de våga komma med misstankar, så dumma, så fasliga, att – 
<sec/>
Jag har också gråtit mycket, mycket, öfver din mors död! 
<sec/>
Gråt, du min Lotta, det är rätt; dina tårar äro smälta af fint ämne. I min tanke är det icke mycket vigtigt, antingen en diamant visar sig i den hårda skepnaden af en ädelsten, eller i den mjuka skepnaden af en tår. Men du, min Lotta, gråt – det är godt. Emedlertid är det en sak, som tröstar mig. 
<sec/>
Hvad är det? 
<sec/>
Det är, att dessa menniskor, våra grannar, som icke skona min mors minne mer, än att de hysa elaka tankar om hennes dotter, i sjelfva verket dock icke äro bönder. Det är bara knaper, kära du. Det är alls icke bondfolk, alls icke så, som jag menar. Jag tillstår, att flere andre här, som heta Pålsson, Larsson och Svensson, och hafva öfriga bondtecken, också äro så smittade af det från staden utkastade folket, att de icke mer borde heta bönder. Jag har icke varit i andra trakter, jag har icke åkit omkring, men när jag ser våra alfvarsamma skogar och berg, är jag viss, att det måste kunna finnas sådant folk jag menar. Lotta, kyss mig! nu misstror du mig ju ej längre? säger aldrig mer grefvinna? – Vet du, Lotta, hvarvid jag vill likna detta ömsinta herrskap här? Jo, jag liknar dem vid stora frusna svampar, som svällt upp och blifvit så fulla af matiere, att ej det minsta nytt eller friskt kan upplifvas hos dem; men hvilka, om de komma i minsta trängsel, genast på det klämda stället gå litet sönder, då frusen vätska utrinner. Detta kallas af dem tårar. 
<sec/>
O Henrika bäfva, att ej så hårda ord en gång falla hämnande tillbaka! – Att se en klar perla utgå ur ljusets sköna, trofasta brunnar, och fortsätta sin tysta väg på en kinds blomsteräng – jag vet hvad jag har sett – icke så långt ifrån mig – 
<sec/>
Lotta, Lotta, pratmakerska – om det – om sådant – har jag talat om detta? Vi måste skynda fram till grottan. Jag har min hemlighet med denna grotta. Ser du icke redan en skymt af något der framme? Jo, det är säkert. – Hörpå, Lotta, jag skall säga dig, att jag ej vet hvarifrån du understundom får så utstuderade och svassande bilder? Jag gissar, att du stulit dem ur de fyra böckerna du fick att läsa af min mor? Men på det sättet får du ingen fästman. 
<sec/>
Fast Henrika aldrig ville läsa böckerna, så kunde väl jag få göra det. För att vara bondflicka fordras väl icke nödvändigt, att vara en lolla? 
<sec/>
Nå, hvad heter din fästman? 
<sec/>
Har jag sagt, att jag har en fästman? Jag har sagt, att jag icke ville vara en lolla. 
<sec/>
Nå, förebrår dig icke din fästman, hvar gång du kommer med granna ord? 
<sec/>
Tyst med det; jag ser verkligen något mycket svart och vackert derframme mellan löfven vid vattenfallet. Men är det visst, att Henrikas grefve i hemlighet tillreder denna grotta åt sin älskade, här i nejden vid Edsviken? Är det icke synd då, att vi så här söka utspana hans företag, utan tvifvel ämnade till öfverraskning? Jag har ej ännu fått höra – hvad heter min Henrikas grefve? 
<sec/>
Hvad heter Lottas fästman? 
<sec/>
Ack, låt oss icke tala derom – här ser jag öppningen till den allraskönaste grotta! se, silfverforssen löper dess väggar så nära, att knappt en smal gångstig har rum att leda oss in. 
<sec/>
Det är han, Lotta – det är omisskänneligt hans händers verk – ingen annan kunde ordna eller välja ett så skönt ställe! 
<sec/>
Här står någonting ristadt öfver ingången – men det syns, att ingenting är rätt färdigt ännu. Vi böra vända om, det är synd att göra grefven misslynt genom att komma för bittida till hans verk. 
<sec/>
Du har alldeles rätt, men vi hafva nu kommit för långt fram. 
<sec/>
Hvad står här då? Wil – läser jag rätt? ”Wilhelm bjuder sitt hjerta stiga in.” 
<sec/>
O skynda, Lotta, hur kunna vi stanna här utanföre! 
<sec/>
Härinne är oändligt granna väggar – kors, hvilka rader af gula snäckor i de hvita pelarne! Hvem kunde ana sådant derutanföre? Nå se här – hvad är det för ett instrument? är det icke en gudomlig svart Harpa med guldblommor på? gref Wilhelm tänker spela till Henrikas röst, och det är ganska rätt. Aj, hvad står här: ”Wilhelm älskar musik, men icke ensam.” Ja, det visste jag. 
<sec/>
Nå, Lotta, än här då? ser du den klara källan, som genom en öppning i grottväggen får vatten från forssen – här står också något inritadt på brädden: ”Du dumma högmodiga källa! mycket friskare är min älskarinna, än du.” 
<sec/>
Jag skall säga, dessa ristningar äro gjorda med blyerzpenna, derföre är det så svårt att läsa dem. Men meningen är, att de sedan allesammans skola inläggas med guld och silfver, och då bli de läsliga. 
<sec/>
Ack – Ack – har du sett en skönare Urna? 
<sec/>
Nå, det var sjelfva hufvudklenoden! och så stor, så genomskinlig! och omlindad med törnrosor! Och så full med inskrifningar, nå min Gud! Låt se, hvad står här på Urnan – ”Wilhelms flicka heter A –” 
<sec/>
Lotta, du läser mycket dåligt skrifvet. Gå undan – – ”Wilhelms flicka heter Am” – Det är omöjligt. 
<sec/>
Ja, det är fasligt oläsligt – läs deruppe, jag har nog att läsa härnere, ty hela urnan är full med dessa svaga blyerz-utkast. ”Wilhelms flicka heter Ama” – ”Wilhelms flicka heter Amanda” – ”Wilhelms flicka heter Amauruna.” – Jag må tillägga, Wilhelms flicka heter ingenting på svenska. 
<sec/>
En tyska är hon icke, ty Wilhelm hatade alla isch, asch, usch, som han kallade det. – Engelska? men magister Laureus berättar jemt, att engelska är detsamma som enstafvigheter, och det här är långa namn, min Lotta, mycket långa. En fransyska kan hon icke heller vara, ty så här säger min far: alla franska ord gå på e. 
<sec/>
”Wilhelms flicka heter Amory.” – ”Wilhelms flicka heter Amaurosa.” – ”Wilhelms flicka heter Amurziana.” Denne herre har redan mer än sex flickor. 
<sec/>
Det kan vara sex; men, kära min Lotta, det kan också vara blott en. Utländskor hafva ej, som vi, ett enda stackars obetydligt, föraktadt eller bortglömdt namn. En enda utländska, har jag hört sägas, kan hafva tio namn. – Likväl jag har anledning, att här också skulle stå någon annan. (Vi skulle likväl då vara två?). Jag har mina skäl att här skall stå någon annan. Läs flitigt, du min Lotta, jag tror ej dessa namn evigt skola börja med A. Min älskade Lotta, läs mycket långt ner, ännu längre ner, på sjelfva Urnans fot, kanske nära sanden – 
<sec/>
”Amorinda.” – ”Amalaya.” – ”Amurantia.” – allt börjar på A. I mitt tycke är A en ganska ful bokstaf, en snöplog, en famnstake. Ack, jag vet en mycket skönare begynnelse-bokstaf; men här är evigt A. – ”Amalaconda.” – ”Amyotis.” – ”Amerdis.” – Aldrig annat. 
<sec/>
Kära min Lotta, gå efter litet mossa och lägg här på stenbänken. O! – Jag har gått ganska häftigt, jag måste sätta mig. Tack – – tack. Nu sätter jag mig – – och lutar mitt hufvud emot Urnan, och läser hvad som står på baksidan. Du, min Lotta, läser frampå. 
<sec/>
”Amarantha.” 
<sec/>
Henrika för sig. 
<sec/>
Två? två? 
<sec/>
”Amiro-una.” 
<sec/>
Henrika f. s. 
<sec/>
Ack två! – rätt så gerna kunde vi då vara hundrade! O min Gud! 
<sec/>
”Amysanthis.” 
<sec/>
Henrika f. s. 
<sec/>
Så gerna kunde det vara tusen! 
<sec/>
Men hör, Urnans lock hafva vi icke läst på; i mitt tycke borde det bästa stå på locket. Ack, du Gud, ett så skönt lock! På det står någonting längre inskrifvet: ”Wilhelm skall i evighet blott luta sig ned öfver en enda ros, hennes namn är Amorina.” 
<sec/>
Lotta – – vänd dig – – hit, och – – se mig i ansigtet. Ser du något? 
<sec/>
Du är hvit, du är hvitare än denna Urnas lock; men öfver ögonen – – ser – jag ingenting. 
<sec/>
Så är det. Kom hastigt ut med mig ifrån denna grotta. Vi skola sätta oss vid sjelfva forssen. Jag skall berätta dig någonting. 
<sec/>
Låt oss gå – – Se så. Nej, nu skola vi icke gå längre. – – Sitta vi nu bra? Ack nej, närmare forssen kunna vi ej komma med våra fötter! Det är rätt, ack – luta ditt hufvud emot mitt bröst. 
<sec/>
Jag skall berätta dig någonting. Du har alltid talat för mig så vackra sagor. Jag ville också en gång vara tacksam mot dig, och berätta dig en saga. Jag ville visa dig huru en stor och mägtig herre smälter i förtjusning för sin älskarinna, hur många tillställningar, hur mycken skönhet han använder, för att glädja henne, för att öfverraska henne. Derföre förde jag dig hit. Jag har hållit ord, och visat dig – – O Lotta, min saga är nu slut – ensam står jag qvar i verlden – min vackra saga är slut. Ack, Lotta, min älskade, min trofasta, min enda vän, jag är en flicka af det fattiga landet, nu blir jag åter det jag är i mig sjelf, en bondflicka är jag. Med din fästman skall det icke vara så, som med min; han skall icke öfverraska dig; han skall ej vara en saga, en flyende dröm; du skall hålla ett verkligt bröllopp. Sedan skall jag flytta hem till dig, och hjelpa dig väfva och sy, jag skall hjelpa dig med dina små, min Lotta, vi skola hafva ljufva dagar tillsammans. 
<sec/>
Din hand är lika krithvit, som din kind; men jag känner uppåt pulsen, att den är het; vi måste nödvändigt gå hem. Kom! kom! 
<chapter/>

<chaptername></chaptername>

<sec/>
Stockholm, grefve Wilhelm af Falkenburg’s hus. Ett förmak, hvars väggar äro rikt prydda med speglar och porträtter af slägtens stamfäder. Krigs-rådet Anfelt sitter i den gula sidensoffan, gref Wilhelm går hastigt på golfvet. 
<sec/>
Vår sanna gala-uniform är Äran, 
<sec/>
Var uniformen på, men äran borta, 
<sec/>
Då mördades han ej i uniform. 
<sec/>
Förgripelsen, herr grefve, dock var större. 
<sec/>
I aktning måste äfven drägten hållas; 
<sec/>
Sitt höga anspråk ock har hvarje form. 
<sec/>
Nej, Krigsråd! ser Ni mina höge ättmän, 
<sec/>
Den ädelhet, ur deras ögon lyser, 
<sec/>
Den är det värde, som för mig de ega, 
<sec/>
Den gör mig stolt, ej deras namn och ordnar! 
<sec/>
O Krigsråd – inför jord och himmel! – hellre 
<sec/>
Jag ville dö, än genom brutna löften 
<sec/>
Och toma ord min höga ära skända. 
<sec/>
Ja, äfven sådan är jag, sådan, att 
<sec/>
Förr sjelf jag dör, än ser en vän, jag älskar, 
<sec/>
Sig skända genom brutna ord och lögn. 
<sec/>
Men Presidentens heder ej är fläckad. 
<sec/>
För mycket misstänksam Ni syns, herr grefve, 
<sec/>
Ej Sandskjölds ära sig det minsta fläckat – 
<sec/>
Jo fläckat; ty af alla intyg syns, 
<sec/>
Att han med mördarn haft förbindelser, 
<sec/>
Som, brutna, föranledt till mordet, Krigsråd. 
<sec/>
Jag misstänksam? Nej, emot låge, usle 
<sec/>
Ej någonsin: men emot dem, som anspråk 
<sec/>
På aktning ega, på min vänskap, kärlek – 
<sec/>
På dem min fordran är omätligt stor, 
<sec/>
Jag är oändligt misstänksam mot dem! 
<sec/>
Grefve Rudman kommer in. 
<sec/>
O fasa! är det sant, som ryktet säger? 
<sec/>
Wilhelm för sig. 
<sec/>
När blir jag fri från tråkiga besök? 
<sec/>
Thy värr, gref Rudman, ryktet har sagt sanning. 
<sec/>
Men, store Gud, hvem var då banemannen? 
<sec/>
En väbel i gref Wilhelms regimente, 
<sec/>
Johannes .. 
<sec/>
Vår betjent för detta? Krigsråd, 
<sec/>
Mitt sinne upprörs, mina känslor svalla, 
<sec/>
Ett annat ämne .. ! Oh det är förskräckligt. 
<sec/>
Krigsrådet stiger upp och går några hvarf förbi fönstren, speglarne och porträtten. 
<sec/>
Beundransvärde tvillingar! i spegeln, 
<sec/>
Gref Wilhelm, Er jag ser, och Er, Gref Rudman 
<sec/>
Framför mig: hvilken gränslös grad af likhet? 
<sec/>
Hvar man så säger. Dock, min höge broder 
<sec/>
Går främst, han intar alle; säll jag skattas, 
<sec/>
Om jag i släp får hans triumftåg följa. 
<sec/>
Hur fint ert skämt? hvad modesti, min grefve. 
<sec/>
Med flit jag undflytt militära banan, 
<sec/>
Att ej förtvina under ekens skugga –: 
<sec/>
Min lycka jag i skrifvarvägen söker. 
<sec/>
Och hinner spetsen, hvart som helst Ni går. 
<sec/>
Gref Wilhelm syns ej glad? hvad oro? hvilken – 
<sec/>
Förlåten mig, ert samtal ej jag delat; 
<sec/>
En sak, som förestår mig, upptog mig – 
<sec/>
O Amorina, kanske ren du väntar? 
<sec/>
Min bror, blott denna bön, ditt förord gäller 
<sec/>
Som guld. Jag mina förra planer ändrat; 
<sec/>
En Presidentstol är nu ledig! – broder, 
<sec/>
Ett ord blott hos den mägtige! mig anmäl – 
<sec/>
Din röst är honom kär, som afgör här – 
<sec/>
Se här min hand derpå; men nu förlåten. 
<sec/>
(De gå ut.) 
<chapter/>

<chaptername></chaptername>

<sec/>
Edsviken. Vågorna krusas af dansande vindar, trollsländor leka med solstrålars skimmer; men hvarför flygta hastigt alla fjärilar? 
<sec/>
En båt kommer till lundens strand, rodd af en flicka. 
<sec/>
Hon är ensam, men vid hennes fötter står en fogelbur: det är Henrika med sin stare, den utlofvade fogeln. 
<sec/>
Hon stiger nu iland, fäster båten vid den krokiga pilen, och hänger sin bur på armen. Ack, när hon uppgick i lunden hördes tusende skator från asparne skratta henne till mötes – af glädje? 
<sec/>
Mig han skrifver, att jag komma 
<sec/>
Skall och här till mötes vara 
<sec/>
Liksom vanligt i vår lund? 
<sec/>
Nog skall nu den stolta herren 
<sec/>
Få af mig det jag har lofvat, 
<sec/>
Ja, sin stare skall han få. 
<sec/>
Två? – ja om vi också vore 
<sec/>
Två om denna furstes hjerta – 
<sec/>
Jag är icke en af två! 
<sec/>
Hör, o hör mig, du min stare, 
<sec/>
Sjung din läxa snällt och vackert, 
<sec/>
Sjung ”Henrika,” skynda dig. 
<sec/>
Staren tiger. 
<sec/>
Ja, nog har du skäl att tiga. 
<sec/>
Öfva dig ändock i läxan, 
<sec/>
Sjung ”Henrika” rätt och klart. 
<sec/>
Staren tiger. 
<sec/>
Du din frihet eftertrånar – 
<sec/>
Ser du nu, jag buren öppnat, 
<sec/>
Sjung ”Henrika,” fort, så fort. 
<sec/>
Wilhelm! Wilhelm! 
<sec/>
Hvad, o stare? flyger du till 
<sec/>
Skogs? o kom för Guds skull åter! 
<sec/>
Flyr du bort med Wilhelms namn? 
<sec/>
Ur fjärran höres ännu: 
<sec/>
Wilhelm! Wilhelm! Wilhelm! Wilhelm! 
<sec/>
Hemåt vik, min arma fot! ej 
<sec/>
Något har du här i lunden! 
<sec/>
Flygtat har din frid och ro. 
<sec/>
Ack min Gud, hvad är bakom mig? 
<sec/>
Hör jag ej en häst, som gnäggar? 
<sec/>
Är det ej gref Wilhelms häst? 
<sec/>
Jag hör huru skogarne sjunga mitt namn, 
<sec/>
Min himmel mig ropar till sig! Här är jag, 
<sec/>
Men du, hvar är du, Amorina? 
<sec/>
Jag Henrika endast heter, 
<sec/>
Af min mor jag heter så. 
<sec/>
J verlden Henrika, hos mig Amorina. 
<sec/>
Hvad? hvad hör jag? är det sanning! 
<sec/>
Amorina är det jag? 
<sec/>
I riken och land, fantasiernas land, 
<sec/>
Jag rest och begrundat, och lyssnat och hört, 
<sec/>
Att finna det skönaste namnet åt dig, 
<sec/>
Du sol i mitt hjertas rike. 
<sec/>
Romantiska toner ur himmelens chor 
<sec/>
Ha gått i min själ, då på dig jag tänkt, 
<sec/>
De hviskat väl tusende namn åt dig, 
<sec/>
Jag lyssnande låg vid en källas brädd, 
<sec/>
Djupt in i en grotta och namnen skref 
<sec/>
Med darrande hand på en urna. 
<sec/>
Gud – min himmels ljus till höjden 
<sec/>
Stiger – 
<sec/>
Ej grottan färdig är änn, men snart 
<sec/>
Jag dit skall föra, Ammya, dig! 
<sec/>
Du då skall se hvad du aldrig sett, 
<sec/>
Men sjelf bland hundra de skönaste namn 
<sec/>
Du välja skall hvad dig anstår bäst, 
<sec/>
Som drottning i Wilhelms rike. 
<sec/>
O min varma gyldne saga, 
<sec/>
Hvem gaf dig så skälmsk att vara? 
<sec/>
Rullade du ned en slöja 
<sec/>
Framför dig en stund, allenast, 
<sec/>
För att så i hast dra upp den, 
<sec/>
Och till häpnad blända mig? 
<sec/>
Hjelp mig, hjelp mig, Wilhelm, – Wilhelm, 
<sec/>
Låt emot ditt bröst mig göma – 
<sec/>
Mig – det är för mycket, mycket! 
<sec/>
O mig denna glans förbränner, 
<sec/>
Hvad jag tänker ej jag vet. 
<sec/>
Du lenaste sol, o bäfva ej du! 
<sec/>
Jag är det, som svalka behöfver. 
<sec/>
I vansinnets hvirfvel jag vridit mig trött, 
<sec/>
Nu skyndar jag hit till friheten, dig. 
<sec/>
Snart alldeles flyr jag ur verlden bort, 
<sec/>
Att nånsin ej återkomma. 
<sec/>
Bort? hvarthän ur verlden flyr man? 
<sec/>
Ur Staden, ur bullret, ur verlden hvarthän? 
<sec/>
Hvi frågar du mig, hvarthän jag flyr? 
<sec/>
Jag flyr till min eviga himmel, 
<sec/>
Min käraste ära, min glans! – Du är 
<sec/>
En klar diamant, som i skölden fast 
<sec/>
I hjertvapnet innerst jag fästa vill 
<sec/>
Vårt grefliga namn till evigt beröm! 
<sec/>
Säg, när får jag brud dig kalla? 
<sec/>
Om din storhet Gud vill sänka, 
<sec/>
Vill min ringhet Gud upphöja, 
<sec/>
Då det sker. 
<sec/>
Höjs ett altare framför oss, 
<sec/>
Sjunka vi för det till jorden, 
<sec/>
Då det sker. 
<sec/>
Men snart! o så lyfter grefvinnan jag upp, 
<sec/>
I vagnen. Så rulla vi bort ifrån allt 
<sec/>
I verlden. Så svärje sen dvärgarne fritt 
<sec/>
I staden. Men vi skola bo i vår borg 
<sec/>
I förmak, som himlar så ljusa och blå: 
<sec/>
I salar, så röda som drömmarnes frid: 
<sec/>
Trumpeterna skalla oss morgonen upp, 
<sec/>
Men aftonen hörs Amorinas sång 
<sec/>
Oss smälta i salig glömska. 
<sec/>
Nu tala och säg när detta får ske? 
<sec/>
O gif mig ett löfte – tala! 
<sec/>
Intet jag i dag begriper, 
<sec/>
Höra är min frid och lyssna. 
<sec/>
Om tiden och dagen ett löfte, gif! 
<sec/>
Utsätt du den dag, du önskar. 
<sec/>
Nej, välja skall du – mig lofva en dag! 
<sec/>
Wilhelm hvad, säg, hvad förmår jag 
<sec/>
Lofva? Se dig om, hvar ser du 
<sec/>
Staren, som jag skulle föra 
<sec/>
På min arm till dig i dag? 
<sec/>
Men hvad, Amorina? ditt ord har du glömt, 
<sec/>
Att lära din fogel ditt namn? och till mig 
<sec/>
Den vänlige sångaren föra? 
<sec/>
Bort han rymde med ditt namn. 
<sec/>
Så föga du älskat mitt bedjande hopp? 
<sec/>
Det talande minnet af dig rymt bort? 
<sec/>
Och jag – jag oändligt har hoppats af dig, 
<sec/>
Ty dig jag oändligt älskat! 
<sec/>
Så nu skall du finna, att bättre än du 
<sec/>
Jag vårdat mitt löfte, mitt ord! – till dig 
<sec/>
Jag medför den boken om Editha, du 
<sec/>
Dig önskade. Vänta, hvar har jag den .. hvar? 
<sec/>
Hvad ser jag? jag har den ej? samtalsprat 
<sec/>
Af Anfelt och Rudman! o drog du nu så 
<sec/>
Mig bort ifrån minnet? o boken ännu 
<sec/>
På gyldene pelarn i kammarn qvar 
<sec/>
I gäckfulla Stockholm ligger! 
<sec/>
Glöm då Stockholm, tänk dig bort i 
<sec/>
Andra tider, andra länder, 
<sec/>
Kärlekens och glädjens land. 
<sec/>
Nu liknar min rodnad ej morgonens färg, 
<sec/>
O låt mig få dölja min panna hos dig! 
<sec/>
Ack se upp – du än ju älskar? 
<sec/>
Ja, tänka jag vill mig tillbaka i land 
<sec/>
Och tider för tusende år se’n, så varmt, 
<sec/>
Då allting var herrligt och vackert och stort. 
<sec/>
Till sådana tider och länder jag hör, 
<sec/>
Och hela min slägt är sådan. 
<sec/>
Nu hör, Amarantha – jag säga dig vill – 
<sec/>
Du skall mitt förslag icke ogilla – jag, 
<sec/>
Jag uppbygger här under almarnes sus 
<sec/>
I lunden i vackra violernas ring 
<sec/>
Ett altare dig till försoning? 
<sec/>
Bygg ett altare. Det bygg åt 
<sec/>
Christus, som för tusen år se’n. 
<sec/>
Du ler? 
<sec/>
Här döljande skammens sjudande blod 
<sec/>
Hos dig, skall min rodnad helgas igen, 
<sec/>
Att åter den måtte bli morgonens lik, 
<sec/>
Den ljufliga, svala rodnad. 
<sec/>
Och du, äfven du skall dig tänka tillbaks, 
<sec/>
Som lefde för tusende år sedan du, 
<sec/>
Allt glömma omkring oss, och vara lik dem – 
<sec/>
De ridderligt christna jungfrur. 
<sec/>
Nu är det som vore i leende lund 
<sec/>
Vi begge, i Spaniens dalar en stund – 
<sec/>
Flyg kring Christus-altaret, min 
<sec/>
Guldbevingade, min unga 
<sec/>
Friska Fjäril, flyg – 
<sec/>
Ifrån mig försvinna nu bojor och band – 
<sec/>
Och kedjorna brista sköra! 
<sec/>
Ja fritt må ni brista. O stjerna, hos dig 
<sec/>
Jag sjunker förgången, förlorad i dig, 
<sec/>
Amiranda! 
<sec/>
Förlore sig fritt alla löften och band, 
<sec/>
Amysanthis! 
<sec/>
Nu älskar jag blott dessa bojor och band, 
<sec/>
Jag känner, då du dina armar slår 
<sec/>
Om mig, till evinnerligt fängelse – du 
<sec/>
Amauruna! 
<sec/>
Friska fria Blomsterfjäril, 
<sec/>
Flyg på gyldne, svala vingar, 
<sec/>
Bojfri, bandfri, flyg i lunden 
<sec/>
Christus-altaret omkring; ty 
<sec/>
Visst ej vill kring mig du flyga .. ? 
<sec/>
Du ler? 
<sec/>
Dig, du unga skämtarinna, 
<sec/>
Jag en Saga vill berätta, 
<sec/>
Som just nu i ögonblicket 
<sec/>
Händer. – Du skall gissa, hvilka 
<sec/>
De personer äro, som i 
<sec/>
Dikten spela. – Säg och svara: 
<sec/>
Har du nånsin hört berättas 
<sec/>
Sagan om den flyende flyende 
<sec/>
Fjärilns kärlek till den stående 
<sec/>
Liljan uti blomstergräs? – 
<sec/>
Dikten om den gyldne Fjärilns 
<sec/>
Kärlek till en Lilja? aldrig! 
<sec/>
Wilhelm ler. 
<sec/>
Full af oro, oro, oro 
<sec/>
Slog sin vinge genom dalen 
<sec/>
Fjäriln sökande sin Lilja. 
<sec/>
Såg han henne sist om qvällen 
<sec/>
Aftonhelsad, guldbestrålad 
<sec/>
Af den sista solens flamma. 
<sec/>
Då sin vinge salig, salig 
<sec/>
Tänkte fjäriln sänka; ville 
<sec/>
Kyssa liljans snöbräm – Ack hon 
<sec/>
Böjde ned sitt hufvud, drog sig 
<sec/>
Evigt undan, nedåt, ned mot 
<sec/>
Gröna, dunkla tufvans bäddar. 
<sec/>
Aldrig nånsin ville Fjäriln 
<sec/>
Sina älskvärdt täcka vingar 
<sec/>
Slå omkring sin stackars Lilja? 
<sec/>
Ingen kyss han ville nånsin 
<sec/>
Trycka på den armas snöbräm? 
<sec/>
Liljans snöblad steg i purpur, 
<sec/>
Då för Fjärilns kyssar hon sig 
<sec/>
Undanböjde – o hvi undan 
<sec/>
Böjer hon sig för hans vingars 
<sec/>
Famntag? för hans varma kyssar? 
<sec/>
Henrika ler. 
<sec/>
Tro ej, Lilja, tro ej, tro ej 
<sec/>
På din Fjärils flyende, flyende 
<sec/>
Vingar, tro ej – 
<sec/>
O du Fjäril, o ej, o ej 
<sec/>
Bygg ditt hopp på stående, stående 
<sec/>
Liljan: hon ej röres, hon ej 
<sec/>
Går i blomstergräs ett steg för 
<sec/>
Din skull, Fjäril; le hon vill ej – 
<sec/>
Alfvarsam, försjunken står hon. 
<sec/>
Alfvarsam, försjunken, gråt, o 
<sec/>
Gråt, du Lilja! ser du icke 
<sec/>
Gyldne flygten ren din fjäril 
<sec/>
Spänner mot de höga stjernor; 
<sec/>
Dig han mins ej mera, mins ej. 
<sec/>
Ingen kyss på dig han slösar, 
<sec/>
Ingen purpur till ditt snöbräm 
<sec/>
Sänker han en stund, en enda – 
<sec/>
Ingen solblick nånsin, nånsin 
<sec/>
Amorina ger åt Wilhelm. 
<sec/>
Aldrig, aldrig bär han henne 
<sec/>
På sin arm kring blomstertufvor. 
<sec/>
Ej sitt hår för honom nånsin 
<sec/>
Slår hon ut i dunkla ringar. 
<sec/>
Aldrig trycker Wilhelms händer 
<sec/>
Hennes hår till purpurläppar. 
<sec/>
Jorden frågar: stjerneflicka, 
<sec/>
När får dig härnäst jag se? 
<sec/>
Stjernan hviskar: du mitt solsken, 
<sec/>
Wilhelm, när får dig jag se? 
<sec/>
Mera aldrig Amorina 
<sec/>
Höra vill hans häst här gnägga. 
<sec/>
Ej ett altar tänker nånsin 
<sec/>
Wilhelm här i rosors ringar 
<sec/>
Bygga: ty han vill ej nånsin 
<sec/>
Vid sitt altar Amorina 
<sec/>
Skåda ibland rosors ringar – –  
<sec/>
De försvinna i de skämtfulla lundarne. 
<chapter/>

<chaptername></chaptername>

<sec/>
Stockholm, Rudman af Falkenburgs hus. Afton. Grefven är ensam. 
<sec/>
Du död, de dödliges snillen må gerna fundera sig till döds, för att gifva dig en stygg, en gemen figur: jag ser dig under bilden af en ärlig karl, ty du skaffar oärligt folk ur vägen. Du President! hvad du gjorde förnuftigt, som gjorde Johannes till din vän: jag vill icke längre såsom din ovän se afundsjukt på din presidentstol, sedan du låtit Johannes döda dig. Det är något för enkom i den der saken; är det icke alldeles, som att Johannes skulle hafva gjort sin sak på min begäran? – Hvaba? Hvad rasslade bakom kakelugnen? aha, eldgaffeln, det var väl eldgaffeln? – Sjelfva saken är klar: min bror skryter af noblesse, och han måste göra mig till president, sedan han gifvit mig sitt handslag; det är säkert. Nå, hvad är det mera då? – Andra tankar! andra tankar! fy, hur kan man gå i så här skräpiga tankar? – Den der sköna Danderydsflickan! hon är mina tankars vackraste källa! – Betjent! – hörpå Filips! – Fibs! – Han skall bort med en biljett till henne: han skall leta upp henne, befann hon sig ock i sjelfva hypothenusan. Han skall ej, som Johannes, suska bort sitt ärende. O snabba dig, Fibs, hör du ej, att jag skriker – karl – karl – 
<sec/>
Han skyndar ut och möter sin betjent i dörren. 
<chapter/>

<chaptername></chaptername>

<sec/>
Danderyds prestgård, sängkammaren, Henrika sitter och syr. Doktor Libius träder in, och bakom honom Lotta, bärande ett thefat i handen. 
<sec/>
Kom, piga. 
<sec/>
Nådig doktor? 
<sec/>
Hvad sade Klockaren om min hosta? 
<sec/>
Han är en mycket liten läkare, sade han; men efter allt hans förnuft var det ur magen och alls icke ur bröstet. Herr doktorn skulle icke vara ängslig, sade han. 
<sec/>
Näcken är ängslig. Helsa klockarmenniskan, att han skall taga sitt förnuft till fånga; kan detta vara ur magen, och det är rödt? Tag hit thefatet, så får jag än en gång betrakta det. Ack stilla lugnt, min Libius, denna sorgen bringar lungsoten å bane. Är det exempel i historien, att någon Klockares hjerta känt hvad det är att mista en förträfflig hustru? Jag vill sätta thefatet uti mitt eget fönster i solskenet, så får jag se hvad deri växer upp. Gå! 
<sec/>
Lotta aflägsnar sig. 
<sec/>
Kom, återigen, piga – 
<sec/>
Hvad befalles? 
<sec/>
Tag hit mitt solglas, beskedliga menniska. 
<sec/>
Se här är det – skall jag nu ej längre bära det? 
<sec/>
Nej. Hädanefter sköter jag sjelf mitt solglas, sköter sjelf min pipa, äfvensom min tobak. Hädanefter skall ej någon domestik åtfölja mig, då jag spatserar omkring min gård rökande: jag skall sjelf tända på. Lotta Leman! du har en viss grad af förnuft, jag vill nu gifva dig en annan befattning. Kasta dina ögon omkring, piga, och se hur illa allt står till i mitt hus! Kan någon trädgård vara ruskigare än min, någon källarsval obehagligare, något svinhus nedrigare? – Blir du icke ledsen likväl, när du betänker, att vi nu lefva midt i sommaren, och kålplantorna luta sina hufvuden till jorden dufnare än något i hela verlden? Nej, Lotta, jag bedyrar, att intet hjon har på fjorton dagars tid vattnat mina sängar, det ser jag på gurkorna, oförnekligen. Hvad är det för gurkor, tycker du? Jag vill låta göra mig till en figur, om jag hittills ur min kålgård smakat ett gudslån. – Detta måste afhjelpas. Gå, piga. 
<sec/>
Lotta går. 
<sec/>
Hvad kostade alnen? 
<sec/>
Budet sade, att bästa ratine kostar tre riksdaler, men flanell en och en half. 
<sec/>
Det får bli flanell. Sedan din mor dog, har jag icke sett dig fälla fem tårar, på min tro, icke 4 1/2. Det är lika vanligt, som med en mild och sann natur öfverensstämmande, att när så kära och vördade föremål, som det ifrågavarande, afgå med döden, så blir man deraf rörd och skakad till sin helsa. Den som har någon känsla för det vackra och ljufva i verlden, måste detta träffa: sådant gäller om anhöriga i allmänhet, men i synnerhet om barn. Af innesittande och gråtande skall väl något uppkomma. Men hvad finner jag hos dig, Henrika? ingenting. Du har ej så mycket som snufva; din näsa är hvit. Så länge ej sorgen mägtar smälta ditt hjerta och kläda din själs vingar i svart, behöfver din kropp alldeles icke gå i ratine; fördenskull blir det flanell. Jag vill säga dig, Henrika: var viss, att köld och onatur bära hämnden inom sig sjelfva, var ganska viss. Vet du, hvad hela Danderyd fäster vid dig för ett namn? Jo, jag skall säga dig, ingenting mindre än Modermörderska kallar man dig – 
<sec/>
O min fader – 
<sec/>
Näcken är din far, icke jag. Här sitter hon och syr, och syr; men hvad hinner hon, månne? Sin mor hade hon ihjäl af ren oaktsamhet, oeftertänksamhet och hafs. Sin far tråkar hon då alldeles förderfvad. 
<sec/>
Älskade hulda hem, måste jag öfvergifva dig för att undfly sådana ord? Farväl, mina täcka lundar! 
<sec/>
Sätter hon lipen till? öfvergifva? tänker du ut och vandra i vida verlden kanske? Åh näcken, jag vill gå att sofva, så jag må slippa höra allt detta. Innan jag går, vill jag öfverse ditt arbete. – Stilla lugnt, hvad är det jag förmärker! har du sytt mig fyra natt-tröjor redan, barn? Du syr högst flinkt, barn, jag vill låta dig kyssa min hand. Hör ett ord, Henrika, tag detta solglaset. Du skall hädanefter följa mig, så ofta jag går kring mina egor med pipan, och jag skall lära dig rigta solen i focus. Ständigt skall du bära solglaset i din barm och icke annorstädes, att glaset ej må blifva ripigt af en knappnål eller slika hvassa ting. Förstår du min önskan? – – Jag vill säga dig, Henrika, att jag understundom ej har så mycket emot dig. Det är nu ett ypperligt väder, jag vill ut och se på ärterna, jag går några slag kring åkern. Jag stoppar min pipa, och – du, barn! skall få åtfölja mig med glaset. 
<chapter/>

<chaptername></chaptername>

<sec/>
Lundarne vid Edsviken, en sommarafton mot natten. Johannes kommer ensam ned ur de dunkla skogarne. 
<sec/>
Kanske – kanske att det något hjelper. Jag vill, jag skall försöka bedja. Gud, du Gud Fader, miskunda dig, varkunna dig, förbanna mig icke ännu! – Huru skall jag? ack, mig har ingen fader nånsin lärt att bedja. Jo, så här vill jag begynna – Min Gud – eller Nattens Gud – eller ock Verldens Gud – o store Ande, jag vet ej hvad namn behagar dig; lär mig, att ställa en bön till dig. – Hvad! – jag hör slag af hammare – hvad är det? är något folk i trakten? Månne jag skall våga tigga dem om en liten smula mat i min hunger? Nej, nej; icke det ringaste är nu qvar af de bröd, som efterspanaren gaf mig – –  
<sec/>
Jag tror ännu min röst skall vara stark nog till att fråga: – – Hör du, du min döde fader! Bor du i afgrunden nu, eller hvar? Hvarföre har du alstrat mig? Står jag här som en bild af den eviga nöden, – Mordet – Verldsdårskapen; så måste väl dock någon veta hvarföre? – Hvi tiger du? – Flyr du undan min fråga, dunkelsmygare? Holah – säg, hvartill har du gjort mig? Jag bjuder och besvärjer – fader, din son ropar dig! 
<sec/>
Fort – ja spring, spring Johannes! – fort hän du förkastade! Blott en kort väg är nu fram till afgrunden – jag hör maskarne gnaga på solen – –  
<sec/>
Ha, hvad ser jag här vid häcken? ett altare har blifvit upprest, så vackert och snyggt, som om det nyss blifvit gjordt? – Ett altare är ju ett bord, på hvilket den store anden spisar menniskorna, som gäster? Men jag ser ingen mat derpå åt mig. Jag är ingen gäst här. Hvart gingo de lycklige, som byggde altaret, jag hörde ju hammarslagen? säkert voro de änglar, som så försvunnit. Fly Johannes, fly! – denna lund och dess altare är änglars saliga hem. Detta gräs vill ej krökas under den fördömdes fötter, intet blad har upprunnit för min skull. – Ack, jag har ännu ett försök att göra – de fromma änglar, som vistas i denna lund, skola låta sig bevekas, och arbeta hos Gud för mig. 
<sec/>
Här i fickan – jo, jag har ännu en gammal papperslapp qvar. Här tar jag en trädsticka; jag vill stinga den i fingret, och doppa stickan i mitt blod såsom en penna. Så här: 
<sec/>
”J, som rest detta altare, bedjen Gud en bön 
<sec/>
om försoning för den arma, som tryckes af 
<sec/>
Modermord, Brodermord.” 
<sec/>
Men jag vill icke lägga min skrift ofvanpå altaret, att ej de heligas ro deraf må lida; utan nere vid foten. O jag hör steg nalkas – bort! bort! bort! 
<sec/>
Han går. 
<sec/>
Wilhelm och Henrika komma fram från en annan sida ur de leende lundarne. 
<sec/>
När liljor dofta genom sommarqvällens skuggor, 
<sec/>
Säg Amorina, hvad gör Wilhelm då? 
<sec/>
Sin mun han ljugande till hennes sänker, 
<sec/>
Och kysser hennes Nej från läppen, innan 
<sec/>
Hon hinner säga det; dock innerst tänker 
<sec/>
Han så: o vore du långt borta nu! 
<sec/>
När månens flor på sommarhäckens blommor darrar, 
<sec/>
Hvad gör derinne Amorina då? 
<sec/>
Ett ledsamt, ledsamt väsende, som Wilhelm heter, 
<sec/>
Det ber hon först gå bort till skogs för evigt, 
<sec/>
Sen lägger hon sig slumrande i häcken 
<sec/>
Och drömmer saligt om sin vackra mor. 
<sec/>
Men Wilhelm går ej, fastän tusen näktergalar 
<sec/>
På Amorinas vägnar det befalla. 
<sec/>
I månskenshäcken hvad gör Wilhelm då? 
<sec/>
Han väcker sofverskan med tretton förnamn, 
<sec/>
Och om sin trohet svär han sexton eder, 
<sec/>
Af hvilka han ej tänker hålla fem. 
<sec/>
Hur vattnet sorlar ner i viken – hör du? 
<sec/>
Det hviskar mig ett ord, hur jag må kunna 
<sec/>
Bli fri förtal från dessa fula läppar. 
<sec/>
Håll, håll – o hvarför lyfter du så häftigt 
<sec/>
Mig upp på dina armar? håll, nej håll – 
<sec/>
Till sjön jag bär dig, att din vrede svalka. 
<sec/>
När böljorna dig slå kring bröst och axlar, 
<sec/>
Då, trollgestalt, skall du ej mer bele mig. 
<sec/>
Ack riddare, min riddare så båld, 
<sec/>
Haf nåd! Aj, aj, ren öfver foten, hu 
<sec/>
Så svalt! ren uppåt vristen vattnet går; 
<sec/>
Förbarmande, Ers höga Nåd! på knä 
<sec/>
I ögonblicket föll jag, om blott här 
<sec/>
I vattnet stöd för mina knän jag hade – 
<sec/>
Du skall få böja knä på denna strand. 
<sec/>
O, från min vackra flickas späda fötter 
<sec/>
Ser jag en flod af silfverperlor rinna 
<sec/>
Liksom en sammanlupen rad af stjernor. 
<sec/>
Hvad? ser jag rätt? du genomvåt har blifvit? 
<sec/>
Du måste taga skor och strumpor af dig. 
<sec/>
Besynnerligt, att månsken ej kan torka 
<sec/>
Som solsken. – Nej, nej, nej, jag kan nog sjelf – 
<sec/>
Nej, jag som skadat, jag skall hjelpa – redan 
<sec/>
Se här den ena skon; den vill jag hänga 
<sec/>
På almens gren deruppe. Skogens bin 
<sec/>
I den sin honungsboning skola bygga, 
<sec/>
Och rusiga af nöje sedan drömma 
<sec/>
Om glädjen att få se en ängels fot – 
<sec/>
Nog, nog – det gör jag sjelf – alldeles ensam – 
<sec/>
Du vackra band af purpursilke virkadt 
<sec/>
Med fingrar af jasmin – dig lossa vill jag – 
<sec/>
Är liljefinger utnött? nu man måste 
<sec/>
Då säga fingrar af jasmin? – – Nej, nej – 
<sec/>
Jo – jo – 
<sec/>
Herr sångare, låt bli det bandet! 
<sec/>
Men säg i stället, liksom om min första, 
<sec/>
Nu ock en saga om min andra sko. 
<sec/>
Hvar slocknad stjerna, som på jorden faller, 
<sec/>
Hon falla skall i denna sko. Tolf trastar 
<sec/>
Då genast spänna sig för denna likvagn, 
<sec/>
Och flyga qvittrande med tärnan uppåt 
<sec/>
Till firmamentets hem. När Ganymedes 
<sec/>
Nu uppsatt stjernan på sitt förra ställe, 
<sec/>
Straxt tar han Amorinas sko, och bär den 
<sec/>
I gudasalar till sin höge furste, 
<sec/>
Som nådigt nickar, sägande som följer: 
<sec/>
Hör hit, min Hebe! denna sko förvara, 
<sec/>
Tills egarinnan kommer efter sjelf. 
<sec/>
Det är en alltför konstig känsla, Wilhelm, 
<sec/>
Att gå i gräset barfota så här. 
<sec/>
Jag hör en sång – liksom ur trädens stammar – 
<sec/>
Dianas nymfer bo i dem? Armidas, 
<sec/>
Clorindas röster, hviskande .. hvad är det? 
<sec/>
Hvad ser jag der vid skumma häcken .. himmel! 
<sec/>
Ett snöhvitt altare du upprest har? 
<sec/>
Så var ju sagdt ren för en vecka sedan 
<sec/>
Emellan oss? Nyss har det färdigt blifvit, 
<sec/>
Kom, gå vi dit, gif mig din hvita hand. 
<sec/>
Ej sådana mig syntes nånsin träden 
<sec/>
I denna lund – 
<sec/>
Ej sådan förr en himmel 
<sec/>
Jag sett med månens underljufva skimmer 
<sec/>
Betäcka oss – oss locka bort allt längre 
<sec/>
På tysta stigar. Hör mig, Amorina, 
<sec/>
Ej darra skall din hand i min – 
<sec/>
Jag bäfvar. 
<sec/>
Ej så jag nånsin dunkla almars kronor 
<sec/>
Har nicka sett, och löfven stänka perlor 
<sec/>
Af dagg på oss till slöja. Blott en enda – 
<sec/>
En enda gång blott förr en sådan sång 
<sec/>
Om alla blomster har jag hört .. 
<sec/>
Den gången 
<sec/>
Allenast när, Actæon lik, jag slogs 
<sec/>
Den allraförsta aftonen af häpnad, 
<sec/>
Då skönhetens gestalt, då Amorina, 
<sec/>
Mig uppenbarades. 
<sec/>
Jag bäfvar, bäfvar. 
<sec/>
Ej förr en så ambrosisk svalka andats 
<sec/>
Jag nånsin har; om icke blott en qväll, 
<sec/>
Det var i denna lund, på denna plats 
<sec/>
Der nu vi sitta; och det var den qväll 
<sec/>
Jag svor att tjena endast liljefromhet, 
<sec/>
Att endast dricka lif ur mörkblå himlar, 
<sec/>
Ur Amorinas ögon; svor att fängslas 
<sec/>
Af änglakedjor blott, de mörka lockar 
<sec/>
Som ligga slumrande i gudadrömmar 
<sec/>
Kring denna hals – 
<sec/>
–  – 
<sec/>
–  – 
<sec/>
Hyacinter och nejlikor i lunden uppreste omkring dem sina hufvuden, och gladdes ljuft att hafva dem ibland sig. Stellarier och sisymbrer uppstödde med sina stänglar och knoppar deras i gräset vårdslöst hvilande händer: potentiller, som blifvit trötta under samma arbete, lutade sig sedan i stället mellan deras lockar. Natten var vacker och varm. 
<sec/>
Månen, nattens vakthafvande andinna, hade ren uppstigit på sin banas spets och beslöjade viken med sin glans: ja, hon hade ren åter nedgått bakom vestra skogen. Nu blef det dunkelt och kyligt, såsom det brukar då månen nedgått, men solen ej ännu gått upp. 
<sec/>
Hastigt rasslade det i den kringliggande vilda skogen, så att de vaknade. Ljudet af en kommande nalkades. 
<sec/>
Här tyckes mig vara folk; hörpå, viljen J säga mig, hvar jag skall få rätt på Danderyds-prosten doktor Libii dotter? jag sökte henne hemma i går aftons, men det var fåfängt. 
<sec/>
Mig sökte du? hvad vill du? 
<sec/>
Fördömda karl, är icke du betjent hos min broder? Filips, hvilken satan har sändt dig? 
<sec/>
O jag förlorade, det är ju grefve Wilhelm, tror jag? Gud vare oss nådig! Visst är jag Filips; jag bär blott en bjudnings-biljett ifrån min grefve till henne. 
<sec/>
Hvad? Undan härifrån, bof! 
<sec/>
Nådigste herre – jag är oskyldig – 
<sec/>
Han flyr. 
<sec/>
Se på mig, Henrika? låt mig få se, om jag kan spegla mig i dina ögon? 
<sec/>
Näst Gud min evigt ende, tag mig, Oh 
<sec/>
I ditt beskärm! – så bister, ah – så hemsk 
<sec/>
Är denna skog. Hvad händelse? ack upptag 
<sec/>
Hans bref ur gräset, du, att mina finger 
<sec/>
Jag ej må fläcka – 
<sec/>
När såg du min bror första gången? 
<sec/>
Din bror? – så har du ock en bror? förut ej, 
<sec/>
Ej nånsin mig du det berättat, Wilhelm? 
<sec/>
Godt, du trofasta ansigte. Oöppnadt skall jag slunga brefvet, helvetesskriften, i sjön; och det skall förgås med dessa mina tankar. Tankar äro icke misstankar. – – Måste vårt möte på detta sätt afbrytas? När kunna vi åter träffas? – En souvenir af dig, flicka! ett minne! gif mig en souvenir! 
<sec/>
Hvar är då nu min bild hos dig förgången? 
<sec/>
Behöfs ett minne af den aldrig glömda? 
<sec/>
Spegeln i min själ är icke klar – jag vet icke – bästa – käraste, gif mig ett minne, att jag må ställa det för mina ögon! 
<sec/>
Näst dig det bästa jag på jorden eger, 
<sec/>
Det skall du få. En liten ros. Min moder 
<sec/>
Den målat. Sedan hon från mig är gången, 
<sec/>
Jag den på bara hjertat burit har. 
<sec/>
Hvilket heligt papper! – tag hit – det vill jag kyssa tusende gånger. O ros, upprunnen vid min flickas hjerta, omgifve mig din doft såsom en beskärmande sky, såsom en cherub bredvid min lycka! – Hör min ed, som må ristas i mitt ödes bok med bokstäfver af eld: Träffe mig döden af hvilken hand som helst, äfven den käraste, om nånsin jag försummar denna helgedom, om jag lemnar detta minne ifrån mig! 
<sec/>
Så sade Jesus Christus: Er jag säger, 
<sec/>
J skolen aldrig svärja – 
<sec/>
Men också dig vill jag offra något af mig. Välj vid min panna – se här – hvad tycker du om denna lock, är den icke stor och vacker? Vänta, min pennknif skall göra sin tjenst. – Tag denna lock till min åminnelse, och om du älskar mig, så göm den under samma löfte, som jag gjorde för minnet af dig! 
<sec/>
Hör mig, o Wilhelm, vet du hvad jag gjort? 
<sec/>
Med hemlig aning varnade min moder, 
<sec/>
Fast dig hon icke kände, mig, att jag 
<sec/>
Din kärlek som en afgrund skulle fly: 
<sec/>
Nyss hennes ros från bröstet dock jag tagit, 
<sec/>
Och lägger nu din lock i rosens ställe – 
<sec/>
Är detta nog, min Wilhelm, är det nog? 
<sec/>
Förtjuserska – en famn, och så en – blott en – 
<sec/>
Stig upp, ditt knäfall är för långt – för långt – 
<sec/>
Nej, oändliga knäfall behöfver jag, min själ är omslöjad af ett sorgligt flor. Goda, bästa, innerliga vän, lätta mitt bröst ifrån en tyngd – i denna vackra park – – ja i sanning, något är brutet! synd – – låt oss åter gå till altaret att få försoning och tröst: låt oss böja våra hufvuden till altarets fot, ty ofvanpå äro vi icke värdiga. 
<sec/>
Min Gud! vid altarfoten här ett bref? 
<sec/>
Det oförsegladt är: med rödt bläck tror jag – 
<sec/>
Nej, det är blod, vid Gud! ”J, som rest detta altare, bedjen Gud en bön om försoning för den arma, som tryckes af – – Modermord, Brodermord – 
<sec/>
Du höga himmel, o hvi bleknar Wilhelm? 
<sec/>
Modermord! Brodermord! – Det första af dessa förskräckliga namn hör jag att man här har blifvit van, att tillägga – – Store Gud, det förstås att det skett endast af oförstånd, af en olycklig händelse – 
<sec/>
J sippor vid min fot, o gråten! gråten! 
<sec/>
Jag är ej den man, som tror på en pöbelsaga – och fast hela verlden härute redan, som ett ordspråk, kallar dig den galna flickan, Modermör – fy, mina läppar! hvad ord fläckar er? – – mest härtill föranledd af din brist på sorg öfver din moders död, eller af din brist på aktsamhet, så att den ens kunde ske – så känner dock jag ditt hjertelag tillräckligt – och det var alls icke sådant jag menade! ... Rysligt förvånande stöter detta min fot – Synd – de blodröda tecknen blixtra mot min syn, liksom ristade med eld i ödets bok! vi lefva i sanning som för tio sekel tillbaka. Modermord! Gudskelof, att här något annat står bredvid, Brodermord! Du har ju aldrig haft någon bror? 
<sec/>
Jag vet ej hvad du talar, Wilhelm! Wilhelm! 
<sec/>
Gudskelof! förlåt! förlåt! gråt icke så mycket, gråt icke! Huru kan jag yra i så svåra drömmar? Gudskelof, att du aldrig haft någon bror: det hör alls icke hit, icke det minsta. Någon bof har gäckat oss med denna skrift – Hvad är klockan? – Öfver fyra! – Brodermord – hiskeligt ord på menniskotunga. – – Klockan är förskräckligt mycket. Vi måste nu skiljas; hvar råkas vi härnäst? 
<sec/>
Ack öfverallt, hvarhälst du vill – hvarhälst – 
<sec/>
Godt, vid detta altare, om tre dar råkas vi. God natt. 
<sec/>
Godmorgon borde du dock säga? ser du 
<sec/>
Ej östra purpur-rodnaden, som redan 
<sec/>
Bebådar oss, att solen uppgår? har du, 
<sec/>
O Wilhelm, nu en enda blick ej mera, 
<sec/>
Ej åt din Amorina mer ett ord? 
<sec/>
Du skyndar bort så fort? jag kan ej följa! 
<sec/>
Skall Amorina fly och nöjd få vara, 
<sec/>
Att endast se dig utur fjärran nicka? 
<sec/>
O vänd ditt hufvud om! se hit en gång – 
<sec/>
Godnatt, godnatt Henrika! godnatt! 
<sec/>
bort. 
<chapter/>

<chaptername></chaptername>

<sec/>
Stockholm, hos grefve Rudman af Falkenburg. 
<sec/>
Skurk! för det första har du sölat förtyskadt länge, ja längre än länge, det är det första. För det andra har hon icke svarat på mitt bref, utan mycket snarare tror jag att hon behållit din själ qvar hos sig, så tomt synes mig ditt toma ansigte. 
<sec/>
Nådigste herre! Generalen grefve Wilhelm var sjelf hos henne i skogen: – arme Filips, hvad skulle då jag? 
<sec/>
Ha – jo ut skall du, du bleka fårskinn! fort genom dörren, ut, ut! – Min bror hos henne! Dumt folk yfvar sig öfver dumheter; men jag frågar, om något förfärligare kan finnas, än ett sådant öde? Går ej han öfverallt framföre och röfvar mitt ifrån mig? – Man har sagt, att jag af naturen har fallenhet för att blifva galen. O Wilhelm, du underhjelper naturen. Kan man undvika att blifva ursinnig af sådant, när man har ett hjerta! O – du Gud – min flicka! Ha! 
<sec/>
Paus. 
<sec/>
Ack, jag ville slå ihjäl honom, den förfärligt förhatliga varelsen, – sedan han först gjort mig till President, den mäktige ormen – ha – 
<sec/>
Låt se, jag vill minnas Johannes, som gör allting så enkom, så väl! det var icke förgäfves jag härom dagen lät mig berättas huru han nu skall vistas i en grotta litet norrut i skogar, hvarifrån han utom all tvifvel går ut och – och gör med folk hvad som passar sig för hans lynne att göra med folk. Detta kommer ju åter ganska enkom? Men det får icke ske förrän Presidentskapet är afgjordt – Jag skall skrifva till Johannes. 
<chapter/>

<chaptername></chaptername>

<sec/>
Stockholm, hos grefve Wilhelm af Falkenburg. 
<sec/>
Herman! fäja och ladda mina pistoler till paraden i morgon. 
<sec/>
Det skall ske, nådig General! 
<sec/>
Grefven och kammartjenaren gå ut åt olika håll. När vi betrakta grefve Wilhelms hus i staden och den balkon han nyss lemnat, kunna vi icke undvika att förtjusas af den vackra utsigt öfver palatsets inre område och trädgård, som man har härifrån. Huru smärtar det oss icke då, att i grefvens rörelser en häftighet rådde, som ganska säkert hindrat honom att njuta den sköna utsigten? Innan han lemnat balkonen, satt han och skref. Vi smyga oss ditupp, för att stjäla en blick på hans papper. Ack, han har sönderrifvit alltsammans! En lätt sommarvind flyger bort med lapparne och begabbar vår önskan. 
<sec/>
Fort – på grenarne af körsbärsträden dernere hafva några spridda lappar fastnat. Vi vilja åtminstone se efter, om något fragment kan läsas .. 
<sec/>
Första lappen ..... tyrolske öfversten Chremnitz; och Turenne, tidens störste tacticus, sade, att han aldrig vid Rhen haft någon farligare fiende. Emedan tyrolaren icke läst, och icke kände till någon tactik, så följde hans operationer inga reglor och Turenne kunde omöjligen förutse eller beräkna dem. Utbrotten af hans ouppodlade kraft gingo än till venster, än till hög ... 
<sec/>
II ...... ack ja, visst kan det hända, men – –  
<sec/>
III ...... obeskrifligt svårt med dessa menniskor, som icke fått uppfostran. Friska äro de visst, men rå och obildade, som naturen gjort dem, kan man aldrig med visshet veta hvar de äro hemma, eller hvad de kunna taga sig före. I Henrikas väsende ligger en underbar, en outsäjlig – Men det syns tydligt, att allt detta är instinkt, och icke begrepp; således kan man aldrig med visshet räkna på den karaktershållning eller fasthet, som föresattser och principer gifva i olyckans och profvets stund. Det är klart, att om .... 
<sec/>
IV ...... hvilken ädel, himmelsk skygghet under sjelfva den förflutna nattens slöja, liksom bönfallande om skonsamhet ... 
<sec/>
V. ..... man kan ej vänta annat. Dessa presthus på landet stå så föga öfver bondhopen, att det kan räknas för ett och detsamma. Någon gång få väl barnen läsa; men hvad var här för föräldrar? Modren beskrifs som en pjunkig sjukling, det lofvar ingenting: och fast Libius beröms för kärlek till propreté och elegance, så vill jag ändå icke se honom eller veta af honom, ty jag gissar det är med honom, som med andra landtherrar, att så fort de få ett par sidenbyxor på sig, tro de sig med detsamma hafva klifvit in i tidehvarfvets hela förfining. 
<sec/>
VI ...... en lilja med afbrutet hufvud på ängen! mina änglalikt vackra, hvita ... 
<sec/>
VII ...... så att jag verkligen har respekt för mitt förnuft. 
<sec/>
VIII ...... och det här bondiska! tränger nånsin en gnista af konsten in i dessa nedrökta hybbler? eller en stråle af heder in i deras dusiga hjertan? Denna bonde, som sedan han blifvit dömd ifrån äran, frågade häradshöfdingen, om han numera fick äta och sofva som förr, och, då det bejakades, tyckte sig hafva förlorat intet, är icke han en bild af hela massan? Ditåt är det ock med Henrika; hvad är äran för henne? hvad värde har en ed för henne? – Den sagan, att hon i en hetsig stund förorsakat sin mors död, är visst osanning, ty det skedde af oaktsamhet; men denna dikt är icke orimlig, ty öfver ett naturväsende herskar ingenting annat, än ögonblickets nyck, och äfven .. 
<sec/>
IX ...... så jag vill icke uppräkna flere yttre fel. Och hvad har hon för inre i stället? Kan hon nånsin gå in i ett ämne eller fullfölja ett samtal? har hon någon enda kunskap för att ersätta sina moraliska brister? vet hon ett enda grann, hvarigenom hon kan göra ett ledsamt ögonblick interessant för sin man? är icke all talent så okänd för henne, att sjelfva detta ord ej nått hennes öra? Minsann ... 
<sec/>
X ...... min fallna sjustjerna! en graf af parisk marmor .... 
<sec/>
Fort, bort med alla lappar: Grefven och Kammartjenaren komma åter in på balkonen. 
<sec/>
Herman! har du tagit fram min briljanterade hedersvärja? 
<sec/>
Den, som Hans Maj:t sade om, han skulle följa herr grefven i lif och död? Förlåt mitt prat, herr grefve, men det är den yppersta klinga i Svea rike: här är den. 
<sec/>
Han kysser värjans udd och går ut. 
<sec/>
Det gläder mig outsäjligt, att jag i morgon bittida får ett möte med henne: jag måtte väl ändå kunna hinna hit tillbaka till paraden vid middagstiden? Lofvad vare Gud att jag hade mod att sönderrifva och bortkasta förståndets suckar. Nu vill jag le i sällskap med mitt hjerta, det är bättre – det är godt och lycksaligt! Gud, med hvilken värme skall jag ej omfamna henne. 
<sec/>
Kammartjenaren in. 
<sec/>
Nådig grefve – en smula papper till förladdning i pistolerna! 
<sec/>
Karl! kan man ej få en pappersbit utan att oroa mig? Der i rockfickan sitter ju papper – se här – tag – ladda fort; kom sedan in och kläd mig, när jag ringer. 
<sec/>
Straxt, herr general! 
<sec/>
Ut. 
<sec/>
I min stoltaste drägt vill jag komma, henne till heder. Min granna riddarvärja skall stråla med diamantpryddt fäste vid min sida. Jag skall draga ut den, så att den späda förtjusad af glädje skall bäfva tillbaka för stålglansen. Jag skall komma såsom till parad redan om morgonen; och när vi begge sätta oss att andas luftens skönhet i blomstren, skall det se ut, som sute vi på en paradsäng. Ja, jag ville vara skön, som den skönaste ädling på jorden, för att behaga Gud och Amorina. – Hvad är hon nu? åtta. Förmiddagen skall jag exercera, gifva ordres, samt uppvakta Konungen för min brors ansökning. Skeppsbro-noblessen skall jag hafva hos mig till middagen, för att uppgöra ackordet om – ja. I eftermiddag skrifver jag först mina sex bref, och reser sedan ut till mitt landtställe, så att jag bittida i morgon kan vara hos – Gudskelof att jag sönderrifvit mina tvifvel. Godt – denna plan för dagen duger. 
<chapter/>

<chaptername></chaptername>

<sec/>
Landsväg genom en skog. Ensam går 
<sec/>
Jag är verkeligen bekyttad. Bär hon sig icke åt som en besynnerlig menniska, både natt och dag? begriper jag, om hon idkar kärlekshandel eller gör julklappar åt mig nattetid i skogsbackarne? blir hon omsider rigtigt tokig, hvem skall då stå för mitt hus? hvem skall räkna fram mina kläder? hvem skall sköta mina pigor, det vill jag veta? Hon är ganska flink, när hon vill; jag tror nästan, att om hon ville tala klokt, skulle hon kunna tala något; stundom är jag på vippen att tro henne vara min rigtiga dotter och derföre smärtar mig hennes grums dess värre. Kunna ej mina vänner, när jag nu kommer till Stockholm, gifva mig ett sanskyldigt råd, så vill jag låta göra mig till hvad som helst, om ej mina affärer gå i putten. Hm, du skall få se, Libius, att du slutligen får hyra dig en aparto husmenniska! Jag är olyckligare än en lutfisk. 
<sec/>
En man kommer störtande ned ur skogen. 
<sec/>
Stilla lugnt! jag är förlorad. Hvad vill han mig, skogsmenniska? Jag har intet mynt. 
<sec/>
Bästa – bästa herre! är icke herrn prest – tillåt mig! 
<sec/>
Jo, joho – en obemedlad prest. 
<sec/>
Detta heliga embete är ju inrättadt till upplysning för arme – förkastade – brottslige – i deras frid förlorade? 
<sec/>
Hvad vill detta säga? Hvad vill han mig – han – 
<sec/>
Ack, var nådig, var barmhertig, herre. Se ej på mina trasor eller mitt sönderrifna bröst. En dunkel drift har plågat mig ifrån min spädaste barndom. Gif mig någon förhoppning, jag har begått missgerningar .. blodiga ... 
<sec/>
Blodiga? hvad? är ni en mördare månne? Jag bäfvar för er? Ni har ett par förskräckliga ögon – bort kanalje! vik hädan – vik hädan – vik – vik – 
<sec/>
Spraka eld, du himmel! spy brinnande beck ur dina afgrunder, jord! – ingen nåd – ingen nåd! 
<sec/>
Näcken så jag pinas – hvad skall allt detta vara? 
<sec/>
Ohyra gnager den fördömdes hjessa, maskar gå i såren på den evigt förkastades kropp! Med grodorna sitter jag till bords i träsken, om ett barmhertigt regn unnat oss en dryck. Spindlar och gräshoppor, hvilka läckerheter, hvilka ädlingar emot för menniskor! 
<sec/>
Gå, figur! – se här två slantar – och jag lofvar, att icke ange er hos Länsman, det är allt hvad jag kan göra – och det är på min tro icke litet, ty jag gör orätt, som icke anger er. Hvad? Underliga karl, vill ni icke hafva slantarna? Hvad nu, skall du kasta slantarna i ansigtet på mig, menniska? 
<sec/>
Svara kort – fins Gud till? 
<sec/>
Hvasa? Se just det gissade jag, ni är hvarken född eller döpt i Sverige? 
<sec/>
I blod är jag döpt. Förr än jag föddes, blef jag döpt. 
<sec/>
Hvad för slag? Hvad är det för en ritual? Det måtte jag säga! Vidare, nå vidare – 
<sec/>
Då min moder gick med mig, missfostret, tvangs hon att bada i blod. Då hon förnam tillväxandet af mig, afgrundsbarnet, deltog hon i slagt, och i sista stunden sväljde hon det blödande hjertat af ett lam – förstår ni? 
<sec/>
Obehagligt – ganska otäckt – jag får ondt – 
<sec/>
Hvad? hvad nu? Se så der ja, har jag icke nu återigen glömt flaskan med mina prinsens droppar hemma! 
<sec/>
Bra, du höjdens tjenare – du frost! På tjenaren igenkänner jag herren – Ishimmelen. Ljungen, J angenäma åskor! slunga viggar, du thordön, och J, alla jordens ulfvar, skränen er fröjdesång så högt, att den namnlöst eländige måtte förglömma sig. – Ha, ha, ha, detta är roligt. 
<sec/>
Stilla lugnt, min vän. Er mor drack blod, sade ni – 
<sec/>
Den älskliga, angenäma himladrycken! Och när jag vardt större, mördade jag min moder, att läska mig af hennes hjertas anblick, hvarur jag flutit; och när jag vardt än större, slog jag min broder till döds, den stor-ådrige, herrlige gossen! Men sedan jag fägnat mig af hans röda anblick, slängde jag min hatt och mina handskar i sjön, att narra och roa de klemmige der hemma. Sedan öfvergaf jag evinnerligt min mödernetrakt, och har nu ströfvat rundtom i dessa orter. Jag har gått femton år i landet Nod. Du känner ju det landet? 
<sec/>
Min vän: viste jag ej hvad detta vore, nemligen prædestinatio, så skulle jag säga: det är oförklarligt! 
<sec/>
Hvad är det för slag, sade du? säg om – 
<sec/>
Prædestinatio absolute sanguinolenta. Det vill säga en oundviklig och blodig förutbestämmelse. Ni måste vara en född Holländare, min vän, eller åtminstone af holländsk slägt; ty hos dem gifves predestination, men icke alls hos oss. Ni kan således icke vara svensk, och det fägnar mig. Saken är i sig sjelf underbar, kuriös; vi skola icke neka det. Jag har läst något dylikt, på helt annat sätt likväl, i Sverige, antecknadt af en stor svensk läkare i en lefvernesbeskrifning öfver Linnæus. Vår illustre botanist, Carl von Linné, var, som ni vet, son till en komminister i Småland, hvilken mycket älskade örter, på grekiska Botanaj (hvaraf namnet Botanist). När denna komministers fru gick gravida med berörde store son, bjöd hennes man henne ständigt blomsterqvastar att lukta på, lät henne spatsera i trädgårdar, lindade roskransar om hennes panna m. m., hvaraf följden blef, att Sveriges, Europens, ja Universi ypperste botanicus föddes till verlden. Detta skulle man kunna kalla prædestinatio florifera. Skillnaden är ingen annan, än att Linné var inter electos, och ni befinner er inter rejectos, det vill säga ibland de förkastade, såsom Holländarne påstå. 
<sec/>
Det är afgjordt. Det måste så vara! husch, hvad jag skall – hvad jag skall må! hvad jag är lugn. Mitt brusande haf är tillfruset, så jemnt, så glatt, att alla gastar kunna slå kana derpå till evig tid. Tack, du krona; du var mig ett ljus, prest – ja en ljuskrona! Låt mig kyssa dig! 
<sec/>
Nånå, intet att tacka för, på min tro, intet. Ajaj, slå ej armarne om min hals så ursinnigt. 
<sec/>
Du har präktiga läppar – jag vill kyssa dig. 
<sec/>
Aj, näcken, näcken – bit intet sönder min mun – du bits kanalje! 
<sec/>
Du är bra blodfull – det rinner herrligt! Godt, ack godt! – Se hur vackert och skönt det drar sig i röda strimmor utför kläderna? Det kommer någon åkande på afstånd, tror jag? Farväl! jag måste till skogs. Farväl tills härnäst! farväl! 
<sec/>
Bort. 
<sec/>
Huff, jag är osalig! När jag kommer till Stockholm skola de tro jag har veneriskt, efter min mun är sönder. Kan någon begripa hvarföre han skulle bita mig i läpparna? jag måste vända om, det är öfvernaturligt otäckt. När jag nu vänder om, så får jag ej något råd af mina vänner i Stockholm. När jag ej får något råd af vännerna, så kan jag ej hjelpa dottren. Blir dottren ej hjelpt, så blir hon tokig. Och sen vill jag just veta hvart allt tar vägen? Jo bakut, min Libius, bakut tar det vägen. O mina fäder! jag är värre deran än en olycklig person. 
<sec/>
Han går hem. 
<chapter/>

<chaptername></chaptername>

<sec/>
Mot aftonen gick Henrika för sig sjelf i en trakt nära Edsviken. 
<sec/>
Hon kom till en gräsplan och såg en döende dufva ligga på marken: en orm, som stungit dufvan, skyndade bort derifrån. 
<sec/>
Henrika upptog dufvan och smekte henne, men dufvan dog. Då hängde hon fogeln på en vild törnroshäck. En skald skulle vid åsynen häraf hafva tänkt: Dufva, dödade oskuld, du skall pryda parken. Som en tår förskönar kinden på ett helgon, så skall du hänga på busken och upphöja rosornas glans genom dödens skönhet. 
<sec/>
Henrika satte sig på en sten vid planen. En melankolisk sky öfver hennes panna visade, att hon mindes sitt sista möte med Wilhelm, och ju oftare hon såg på dufvan, ju dunklare sjönko hennes blickar. 
<sec/>
Wilhelm, o Wilhelm, har någon orm stungit ditt hjerta? Hon sade icke dessa ord, ty hon sade ingenting; men när man såg hennes ögon, kunde man ungefär så öfversätta dem. 
<sec/>
Har någon orm stungit vår kärleks fromhet, eller fläckat våra hjertans himmel? Vår förening? Huru kan vår hvita, eviga, trofasta förening fläckas? 
<sec/>
När min moder omtalade den urgamla sagan om jernet, och förklarade att menniskan skulle vara sträng och fast, sade hon: sent smälter jernet, men ståndaktig är dess värme, när den kommer. Ej fort tar jernet glans, men hinner det bli stål, då har det få sina likar. Säll är den menniska, hvars lif är jern. 
<sec/>
Blott ett gifver menniskan jern, sade min mor: du skall älska Herren din Gud mer än någonting i himmelen, någonting på jorden och någonting under jorden. Så stod det skrifvet i hennes bok. 
<sec/>
Wilhelm och jag, hafva vi älskat hvarann mer än herren, våra fäders Gud – då har det skett, att vår blomstergård vissnat, och vår kärlek tagit rost. 
<sec/>
Svaren mig, J täcka foglar – o rosor, källor, unga löf, mig sägen: Huru skola vi med visshet älska hvarandra mindre än Herren våra fäders Gud? 
<sec/>
Hon steg upp, efter dessa tysta tankar, och det syntes på hennes steg att hon ämnade sig till det altare, som de låtit uppresa åt sig i lunden. 
<sec/>
Den hårlock, som Wilhelm skänkt henne af sig, upptog hon ur sin barm, ty på hjertat hade hon burit den – hon lade den på altaret. Äfven upptog hon det solglas, som blifvit henne anbefaldt att ständigt bära. 
<sec/>
Hon höll glaset öfver locken emot solen. – Den tog eld. 
<sec/>
Tag offret – du himmelens vackra konung! 
<sec/>
Locken brann. 
<chapter/>

<chaptername></chaptername>

<sec/>
Stockholm, ett rum i Krigsrådet Anfelts hus. Afton. Grefve Rudman inkommer jemte Matts i reskläder. 
<sec/>
Ja men – men – 
<sec/>
Lita på Matts. Mitt gråa hår talar mycket, men ljuger aldrig; unga grefven kan sätta tro till mig. 
<sec/>
Ja men, ja men si – 
<sec/>
För att vara kort – 
<sec/>
Men i alla fall, äfven i alla fall – 
<sec/>
Menniskorna synes mycket underligt, det dock icke så är, säger kyrkoherden i vår socken. Vår Herre har sina vägar, min unga grefve. För att vara kort – 
<sec/>
Men i alla fall kan det icke vara ett spöke, som spökade. 
<sec/>
Begge ung-grefvarne Rudmans och Wilhelms högstsalige fader, Hans Nåd, herr grefve Roland af Falkenburg är det. Ack misstrogna menniskor, skulle Matts ljuga? Excellensen är det; just smågrefvarnes fader, Excellensen, visar sig hvar lördagsnatt på slottet; han sjelf – nemligen icke han sjelf, utan hans ande. Hela bygden vet derom, det är ingenting att dra i tvifvel. Jag har icke sett honom, och ej talt vid någon som sett honom, ty det har ingen torts: men herr Slottspredikanten har sett honom. Hvar christen talar om honom och benämner honom med en gemensam mun Falkenburgs ande. Herre Gud, hvad jag är trött af denna resan. 
<sec/>
Lemna detta ämne, sade jag dig ifrån början, lemna det. Hurudan är årsväxten hemma på vårt familjeslott? huru många dagar har du rest hit på? – Hör, hör Matts! verkligen hans grefliga panna? hans romerska näsa? 
<sec/>
Hans romerska näsa! hans grefliga panna! 
<sec/>
Det var en helt annan fråga jag ville göra dig! hur mår vår papegoja, sköna Babby? 
<sec/>
Ja, Babby ja, det vete foglarnes gud. En af betjeningen, som för en lång tid sedan reste in till Stockholm, tog Babby med sig för att lemna åt grefve Rudman, såsom befaldt var; men kanaljen slapp lös ifrån honom i en skog vid landsvägen nära staden här. 
<sec/>
Det var en förlust att förlora det djuret, Matts. Ofta hör jag dumma läten och spökaktigheter, som likväl ingenting betyda. Babbys samtal skulle då hafva roat mig, muntrat mig, ja rigtigt fägnat mig. 
<sec/>
Det var bra längesedan jag gret, som nu. Ack, vet du, lilla Rudman ... Herre du Gud, så jag talar! förlåt mig, min nådigste grefve! jag kommer ej ihåg att han vuxit upp och blifvit vacker och lång. Han skall ju heta President nu, hörde jag der nere i köket? 
<sec/>
President, ja gode Matts, president. Hans Maj:t nämnde mig i går till president. Å jojo, visst har jag blifvit lång. – Matts! Matts! hans mustascher lika stora och svarta, som fordom? 
<sec/>
Ack, spökets mustascher skina nu så glänsande hvita. 
<sec/>
Jag vet ej hvarföre man tidt och ofta skall komma och gifva rapport om sådant. – Jag hör Anfelt nysa derinne i förmaket; kom, du skall berätta för honom och vi skola rådgöra med honom om denna obehagliga sak. Han var vår införmator innan han kom i Krigs-kollegium, han skall icke ännu upphöra att gifva oss goda råd. Tag mig under armen, gode Matts; jag går fubbligt, och jag vill liksom snafva – men – 
<sec/>
De komma in i förmaket. 
<chapter/>

<chaptername></chaptername>

<sec/>
Danderyds prestgård, Henrikas kammare. Natt. 
<sec/>
Hon låg slumrande ofvanpå sin säng, klädd och sådan som hon var, då hon sist gick hem ifrån altaret der hon offrat. Hennes själ inandades en underbar luft: det var som hade hon ej vetat hvar hon var hemma. Wilhelms-locken, som hon fasthållit i ena handen, under det hon höll solglaset i den andra, den hade hon qvarlemnat på altaret, sedan den till hälften uppbrunnit – – hon hade då varit så glömsk, att hon ej tagit och lagt tillbaka på sitt hjerta denna dyrbara återstod? 
<sec/>
Hennes rörelser och blickar, när hon hemkommit, hade hållit husfolket på afstånd. Hennes händer hade af egen vana förrättat de sysslor i huset, som tillhörde aftonen. Timman till hvila kom, hon hade lagt sig på sin säng utan att minnas afkläda sig. 
<sec/>
Hennes själ fann sig i en egen underbar trakt, fremmande för henne och för alla menniskor. Det föreföll henne, som hörde hon öfver golfvet trenne stora, tunga steg, kommande allt närmare sängen. Hon uppreste sig, hon tyckte sig se och höra någonting ... 
<sec/>
Min dotter – det lider! 
<sec/>
O försvinn icke! – Hvart tog det vägen? Det är lika hastigt borta igen! – O Gud, hvad var det? – 
<sec/>
J höga himlar! hvem var det? Hvilket sken var draget kring den resliga gestalten! Jag dess dotter? Min far var det icke; honom hör jag ju sofva i nästa rum. Var det min mors vålnad? Då hade den en besynnerlig drägt. 
<sec/>
Kom åter, kom åter! jag har mycket att bedja dig få veta, o kom! 
<sec/>
Nej, jag har icke ro att ligga, jag måste gå omkring på golfvet. Var det ej ett väsende från de aflidnas nejder? Jag känner mig så underbart stämd, som om jag ej vore hemma. Christus, den store, varnar oss genom andar och vinkar? Mig förestår någonting, som måste göras ... till förskönande? till renande? Ljus måste jag hafva i denna natt. Jag vill upptända min nattlampa. 
<sec/>
Ljufliga sken, lys bättre, ännu bättre. Min brudgum och man, min eviga frid, min Wilhelm flammar omkring mig i detta sken. Wilhelm, dig skall jag utgå att söka; nämna ett ord om Guds under, ett eldigt ord; omfamna dig till kraft och kyssa dig till skönhet. Bittida i morgon skall jag se din ädla panna: vårt mötes aftalade tid är ju då? det är. Du skall bli hvit i min famn, Wilhelm, hög och klar till en afbild af den gestalten, Christus nyss sände mig. Du skall icke mer behöfva beklaga dig öfver att spegeln i din själ är dunkel. Du skall blifva en diamant i Guds vackra mantel, du mitt unga hjerta: du är just ett litet barn, Wilhelm, jag vill leka med dig, ack ... 
<sec/>
Detta golf är roligt att sitta på – godt, jag har ännu mycket rosor i min korg – jag skall binda mig en krans. 
<sec/>
Springer du bort, min glada vän? då skall du ej heller få en krans af din flicka. Si – det var snällt att du stannade. Jag vill sätta mina rosor i en ring kring din panna, och dina lockar skola leka mellan bladen i min krans. Men hör du, du får icke min krans, förrän du lofvar mig att dricka mycket ur lifvets källa och gifva mig att dricka bredvid dig, det skall du lofva mig. Du skall gifva mig en kyss derpå, det skall du, du min eldiga, höga – ack, ack, hvad du är för ett barn – 
<sec/>
Jag vill dansa kring detta golf. 
<sec/>
Så vi skola roa hela verlden med vår dans. Änglarne skola svänga in sina armar i ringen, och dansa med oss genom det eviga. Ibland dem kommer också min mor fram och frågar: Huru unga ären J, små rosor? – då svarar jag: Wilhelm är tusen och ett år, men jag blott tusen. Morgonstjernorna skola stänka purpur åt Wilhelm och mig att dricka – Guldskyar dugga manna omkring oss till mat – Dimmor af darrande silfver, flutna från Guds thron, skola sväfva ner öfver oss till tält, en vacker boning att lefva uti. 
<sec/>
O min Gud, fläktade jag ut lampan? hvi gjorde du så mörkt åt mig i hast, min Gud? Du vill då att jag nu åter skall sofva? 
<sec/>
Hon lade sig på sängen och somnade straxt; men drömmarne klädde sig i dunkelt skimrande drägter, liksom glänsande af tårar: de gingo ned ur himmelen till henne och sväfvade i höga ringar kring den armas bädd. 
<chapter/>

<chaptername></chaptername>

<sec/>
Lundarne vid Edsviken, bittida om morgonen. Grefve Wilhelm kommer till det aftalade mötet, klädd i sin rika, ståtliga drägt. I hans visserligen utmärkt sköna ansigte och ögon se vi likväl det mörka romaneska sken, den nästan till småsinne gränsande misstänksamhet och noggrannhet emot sig sjelf och andra, som vi hos honom anmärkt några gånger förut i hans öfverspända ögonblick. Det är ej utan smärta vi se honom nu hafva återkommit just till denna sin svagaste och ömtåligaste punkt: ett slägtarf. 
<sec/>
Han nalkas altaret. Hvarföre skulle det första, som han blef varse, vara lemningarne af den uppbrända locken? Hvarföre skulle ingen i tid komma, för att afbryta hans härvid vaknande känslors skimmersvarta monolog – utan han snarare hänföras allt längre, ja öfver alla gränsor, liksom af en hemlighetsfullt dragande Ande? 
<sec/>
Hvad ser jag? det är ju en lock af mitt hår? 
<sec/>
Den lock, som jag gaf till ett minne af mig 
<sec/>
Åt henne, min himmelska – enda? 
<sec/>
Hur gaf jag den? ack, emot löfte, att förr 
<sec/>
Af döden hon träffas, än locken så bort 
<sec/>
Ifrån henne skulle – skulle – 
<sec/>
Och nu, hur har den kommit hit? om hon ej 
<sec/>
Den sjelf burit hit? 
<sec/>
O talen, J skogar! berätta mig, lund! – 
<sec/>
Ack funnes en åska i morgonens stund, 
<sec/>
Som sände en frasande – ljungande blixt 
<sec/>
Hit ned, att i afgrunden mig gifva ljus 
<sec/>
Att se det förskräckliga – 
<sec/>
Min glänsande Värja – ur skidan, och upp! 
<sec/>
Mig lys med ditt stål, att klarhet jag får – 
<sec/>
Förbannelse sprake ur himmelen – ack – 
<sec/>
På dig, du mitt sköna, mitt altare, du! 
<sec/>
Dig byggde jag ej till ett bord, hvaruppå 
<sec/>
Jag sjelf och min ära, som mat, skulle bli 
<sec/>
Förtärd af en sällare vän, som dold 
<sec/>
Mig gäckat i samråd med hen – 
<sec/>
Ha Wilhelm – Wilhelm – 
<sec/>
Likt saliga vågor, o säg mig ändock, 
<sec/>
Hur kunde du ljuga, du vågiga hår, 
<sec/>
Som flöt kring den klaraste pannas behag? 
<sec/>
Hur kunden J – sägen mig – himmelska par 
<sec/>
Af trofasta, stora, alfvarliga, blå, 
<sec/>
Hur kunde ni ögon ljuga? 
<sec/>
O kind, du kind, som rodnade mildt 
<sec/>
Likt morgonens sken på fjällarnes snö – 
<sec/>
O mun, du mun, som Raphaël gjort 
<sec/>
En liknelse täck af madonnans mun – 
<sec/>
Här, här vill jag ligga förgången, och dö, 
<sec/>
Och gräset skall taga min yttersta suck, 
<sec/>
Och när äfven gräset för lian dött, 
<sec/>
Då finnes af Wilhelm intet. 
<sec/>
Upp, spänstiga stålbåge! – böjdes du? Godt, 
<sec/>
Så res dig fördubbladt i höjden igen! 
<sec/>
Kom storm och kom hagel ur skyarne ned! 
<sec/>
Frys in detta bröst till en brynja så skarp. 
<sec/>
Kläd molnen i frost, som en dunkel säck, 
<sec/>
Jag står i December. 
<sec/>
Ej christendom lefver om vintern – jag är 
<sec/>
En viking på hedniska askgråa haf. 
<sec/>
För dig vill jag slåss, du min Fädernejord. 
<sec/>
Ur qvinlighet upp! nu sidenklädd barm 
<sec/>
Ej aktar min arm att famna. 
<sec/>
Förräderska, orm, jag ju lefde så from? 
<sec/>
En oskyldig fogel jag flög min tid 
<sec/>
Bekymmerfri bort? Nu tackar jag dig 
<sec/>
Förförerska – du mina bojor löst. 
<sec/>
Så lugn, ja så kall, nu jag återgå skall 
<sec/>
Till Lifvet och Staten. – O flicka, till tack 
<sec/>
Jag än dig ett minne vill skänka af mig, 
<sec/>
Som ej må dig lysta att håna. 
<sec/>
Men hvar får jag penna? hvar finner jag bläck? 
<sec/>
Ha, mannen, den kloke, är rådig – 
<sec/>
Han sticker sig med värjans udd i läppen och skrifver på altaret, bredvid locken: 
<sec/>
”Wilhelms afsked till Amorina: 
<sec/>
Oskyldig nalkades jag dig. Du lindade dig om mig, och stack mitt hjerta till döds. Du, som icke gråtit öfver modermord, gläd dig nu åt ett till, som du kan förlikna vid ett brodermord, på det att den skriften, som uppenbarades dig här vid altaret, må fullkomnas. God natt.” 
<sec/>
Hu, misstankar, åldriga bloss i min natt, 
<sec/>
Jag känner er, sprakande gnistror! igen 
<sec/>
Jag mins nu de stelnade känslornas språk 
<sec/>
Hon förde till mig, då till ursäkt hon stod 
<sec/>
Och ljög, lik det skönklädda spöket. 
<sec/>
Jag minnes den stare, hon lofvade mig: 
<sec/>
I stormväders-ilarnes iskalla låt 
<sec/>
Jag hör dig, o stare! Det bjuder jag dig: 
<sec/>
Nu tjut Amorina för gastarnes kung, 
<sec/>
Ej mig, jag är döf som jorden. 
<sec/>
Och du, du förrädiska Rudmans-bref? 
<sec/>
Som brinnande svafvel J lågande stån, 
<sec/>
O helvetesbokstäfver – er nog jag ser! 
<sec/>
Se nu min förundran ej väcker det mer, 
<sec/>
Att hon ej begrep, då jag talte om synd, 
<sec/>
Hon sjelf var i synd förstockad och blind. 
<sec/>
Nu undrar jag icke, då henne jag bad 
<sec/>
Ett löfte mig gifva, omöjlig hon var 
<sec/>
Dertill, utan brukade Herrans ord: 
<sec/>
”J skolen ej nånsin svärja!” 
<sec/>
Bort! bort! jag i evighet ej kommer hit. 
<sec/>
– Farväl, o min alm, du i tigande grönt 
<sec/>
Står sörjande klädd, som i paradis änn, 
<sec/>
Du Evas försåt icke älskat – 
<sec/>
Dock ett fattas ännu, förrän jag kan gå: 
<sec/>
Det minnet af sig, hon mig gaf, denna ros, 
<sec/>
Den taflan hon återfå måste och skall, 
<sec/>
Ej längre mitt hjerta belasta den skall. 
<sec/>
Hvar är du, du ljugande ros? 
<sec/>
Ej vid mitt bröst? – ej i denna ficka? – – ej heller i denna? – har jag ej hållit den ed, jag med eldtunga svor, att döden måtte träffa mig af den käraste hand, om jag lemnade åminnelsen ett ögonblick ifrån mitt hjerta? – Molnklädda, förfärliga, vinkande makter – ser jag icke någon Gestalt deruppe framför mig? darra icke inunder mig, jord – stå, jag befaller dig! skratta icke med dina förskräckliga strålar, o sol! dölj ditt ansigte, mitt ansigte – 
<sec/>
Hvar är du? jag skall hafva dig, ros! jag skall – jag skall – Hu, en löftesbrytare är jag .. Det heligaste minne, den vigtigaste klenod, jag nånsin egt, var den vackra, vackra blomman! Ack Wilhelm – när denna ros icke längre hvilar på ditt hjerta, hvar har du den? hvar? Roland, min olycklige fader, ser du din son! – Jag mins, jag mins, jag gaf hennes hopvikta ros – det var detta papper jag röck ur fickan och slungade åt Herman! en pistol har blifvit laddad med – brinn af då, skott! brinn af! Det är icke nu skönt att lefva här utan Amorina, utan ära, utan ord, utan tro – 
<sec/>
Han kysser värjans udd konvulsiviskt, ränner den hastigt i sitt bröst, under en snabb blick upp emot en hög grå spökgestalt, som han tycker sig se, och faller död till jorden. 
<sec/>
–  – 
<sec/>
Dagens sol uppsteg småningom högre och små foglar började sina sånger i de för en sakta vind darrande asparne. På afstånd kommer Henrika och håller i hand den krans, som hon fletat om natten: hon stannar vid lundens början, vid sjöns strand och doppar sin krans i vattnet. 
<sec/>
J skolen hålla eder friska, kära mina blad, så jag med fröjd må bjuda kransen åt honom. Så dessa blommor skola försköna hans lockar! – Jag tycker ej om, att du ser så vissen och slokig ut, jag måste doppa dig ännu mer. 
<sec/>
Wilhelm, då jag får se honom vid min sida med dessa hvita stjernblommor om pannan, skall ju stråla såsom Michael, himmelens hjelte, efter en hård kamp sofvande på jorden? 
<sec/>
Ah mina ögon! – ser jag icke honom redan derframme, gången före mig till altaret? Så snabb han var till mötet, den gode? Jag ser honom ligga utsträckt i gräset – jag kommer, kommer straxt! O jag ser hans granna riddarvärja stråla vid hans sida: den är utdragen – jag bäfvar tillbaka för denna glans – det är så ståtligt som en fest, jag kommer såsom till en grann fest, hela luften darrar omkring mig såsom ett flor af silfver. 
<sec/>
Har han somnat derborta under sin lek med rosorna och klingan? vakna, vakna! Jag vet ej om min blåa jacka är för tunn, eller luften för kall – jag vet icke, men jag darrar – det är kanske för att jag är så glad – 
<sec/>
Hon kom närmare, hon kom ända fram till honom, och – 
<chaptername>DE FYRA.</chaptername>

<chaptername></chaptername>

<chaptername>TREDJE BOKEN.</chaptername>

<chapter/>

<chaptername></chaptername>

<sec/>
Hofmarskalkinnan Olivelantz’s slott på landet. En trädgård: hofmarskalkinnan och fröken Angelique sitta i en berså och dricka chokolad. 
<sec/>
Sju månader, mitt goda barn, ej längre. 
<sec/>
Ren ganska mycket för en vagabonde. 
<sec/>
Säg icke så, min vän, ej vagabonde. 
<sec/>
Det är för bäskt, behagas mera socker? 
<sec/>
Ack, goda Angelique, ack om du viste, 
<sec/>
Med dina ömma känslor, du, min dotter – 
<sec/>
Likväl hon är ju okänd? hennes rykte 
<sec/>
Fullkomligt oafgjordt? O törs jag våga, 
<sec/>
Att bedja ännu om en liten kopp? 
<sec/>
Du gör mig glad, om än en kopp du dricker. 
<sec/>
Min Angelique, från resan nyss du kommit – 
<sec/>
Om blott du kände dessa ädla planer 
<sec/>
Till mensklighetens väl, som jag har uppgjort, 
<sec/>
Och hvilken vigtig role i dessa planer 
<sec/>
Den fremmande har spelat: goda dotter 
<sec/>
Då dömde du visst ej så strängt om henne. 
<sec/>
Jag dömma strängt? o nej, min mor, visst ej; 
<sec/>
Tvertom, var viss, hon all min känsla upprör. 
<sec/>
Jag skall en Orden stifta, Angelique. 
<sec/>
Af alla mina gamla planer, detta 
<sec/>
Är kronan. Men – jag måste in, mitt barn, 
<sec/>
Min gamla ledsamhet, mitt ögonlock, 
<sec/>
Du vet – det venstra ögonlocket här – 
<sec/>
När starkt jag tänker, i sin gamla darrning 
<sec/>
Försätts! jag måste fort ha eau d’Espagne. 
<sec/>
Hon går in ur trägården uppför de stora slottstrapporna. 
<sec/>
Kom, flicka, närmare; du mig skall svara – 
<sec/>
Min vän, för mig var utan fruktan, nalkas. 
<sec/>
Hvem är din fru? säg hvarifrån J kommen? 
<sec/>
Ack, nådig fröken, den allrasvåraste olycka har skilt min unga fru från sin man, och hennes fars hårda ord gjorde, att hon öfvergaf sin barndoms hem. Men när vi tillhopa började vandra ut i vida verlden, sade min unga fru på det här sättet till mig: ”Då himmelen är klädd i moln, är det ju tillåtet för månen att gömma sitt sörjande anlete bakom denna slöja, och menniskorna undra icke derpå? Så, Lotta, låt äfven min mans och min fars namn, och stället för min förgångna lycka vara doldt för alla under tystnadens eviga flor. Amorina är det namn som jag skall bära, ty så benämnde han mig, och jag vet det med mig, att jag i sanning är hans enka.” 
<sec/>
Hon är af hög familj, jag ren det anat! 
<sec/>
Förföljd af ödet, tiger hon och lider, 
<sec/>
Jag vördar dessa anspråkslösa känslor: 
<sec/>
Sätt er hos mig, min vän; är ni då äfven 
<sec/>
En gren af hennes slägt, förklädd som hon? 
<sec/>
Är jag af hennes slägt? nej, nådiga fröken. När vi beslöto att vandra ut, öfvergaf jag min gamla mor, som flyttade in till Stockholm. Vi gingo sedan i många trakter och kommo slutligen till detta slott: Låt se – ja här hafva vi varit i sju månader! Herre du Gud, ja det blir snart tre fjerdedels år sedan vi gingo hemifrån. Min fru upplefde på detta slott sin svåraste tid och fick sin förstfödde son, ja sin enfödde; ty enka är hon. 
<sec/>
Hvad hör jag? han är död, den ädla mannen? 
<sec/>
Men hon tycks hvarken magra eller sörja? 
<sec/>
Det är ovisst, det. Men under hela detta tillstånd har hon synts sysselsatt med något stort, jag vet ej hvilket. Också tycks hennes son vara född till den friskaste skönhet. Min unga fru påstår ofta att hennes man skall komma åter till henne; ty hon anar det så säkert, säger hon; han skall försonas öfver ett missförstånd, säger hon, men jag förstår ingenting häraf. – Någon gång, vid mycket förtroliga tillfällen, har hon omtalt för mig, huru han låg lik nära vid en strand; och att hon samma morgon han dog, för att befria den aflidne från de svåra tankar, hvari han dött, gått ned till stranden, ned till vattnet, badat sig i sjön och länge simmat omkring i viken, i hopp att den dödes ande skulle se henne och finna att hon var utan fläck och mehn. – Men Lotta, sade hon, han kom ändå icke till mig och såg mig icke, derföre är jag säker, att han skall komma framdeles. 
<sec/>
Han skall då gå igen? men det är rysligt! 
<sec/>
–  – 
<sec/>
Hvad, hvad? min mor mig ur ett fönster vinkar? 
<sec/>
Kom upp till mig, min Angelique, jag väntar. 
<sec/>
Fröken Angelique till Lotta. 
<sec/>
Jaså, min vän, förlåt, vi måste skiljas. 
<chapter/>

<chaptername></chaptername>

<sec/>
Ett skönt förmak i samma slott. Hofmarskalkinnan sitter i en fåtölj, fröken på en taburett. 
<sec/>
Att ren din tanke spänns af hög förvåning, 
<sec/>
Min dotter, det ej alls förundrar mig. 
<sec/>
Stor, herrlig, vidtomfamnande är planen; 
<sec/>
Chevalleriets glans på oss ånyo 
<sec/>
Den sprida skall. Den fremmande visst grunden 
<sec/>
Mig gifvit, men detaljerna och tecknen, 
<sec/>
Dem har jag uttänkt sjelf. 
<sec/>
Mitt hjerta flammar. 
<sec/>
Den usla sedeslöshet, fräckhet, låghet, 
<sec/>
Hvari vårt kön har sjunkit, känner du. 
<sec/>
Ett samfund ädla damer här på stället 
<sec/>
Mig i min Orden skola bistå. Grader, 
<sec/>
Belöningar och titlar, band och stjernor 
<sec/>
Vi dela ut i regelbunden ordning 
<sec/>
Åt alla af vårt kön, som utmärkt kämpa 
<sec/>
Mot tidens laster. Jag, stormästarinnan, 
<sec/>
Af drottning Penelope mig namn jag tager. 
<sec/>
Kring axlarne jag bär ett täcke, virkadt 
<sec/>
Af guld och purpur: Penelope det väfde, 
<sec/>
Då hon af fräcke friare så hårdt var ansatt. 
<sec/>
Det täcket är symbol af könets stilla flit, 
<sec/>
Och af dess höga list att sig mot karlar värja. 
<sec/>
Min mor, den tanken är i sanning skön och djerf. 
<sec/>
Till Ordens Ideal af äkta känslors renhet 
<sec/>
Du väljs, min Angelique. Du skall med hjertats lenhet 
<sec/>
Förena hårda ord emot hvar älskare. 
<sec/>
Så ofta pieser här i Orden jag vill ge, 
<sec/>
Vi en Roland furieux åt dig från Stockholm låna. 
<sec/>
Han i passionens qval skall söka, rasa, dåna, 
<sec/>
Och du hans Angelique, så blygsam, by från by 
<sec/>
Ifrån ditt hjertas gud allt längre ständigt fly. 
<sec/>
Jag gazen likna skall, som allt till hälften döljer, 
<sec/>
Men dock mig yppar nog, så att min Roland följer 
<sec/>
Med denna ljufva tröst: ”Hon är mig trogen änn, 
<sec/>
Fast hon af modesti flyr undan för sin vän.” 
<sec/>
Tre Ordens grader bli. Vår lägsta grad skall heta 
<sec/>
La Diligence; rundtom i trakten här vi leta 
<sec/>
Med noggrann omsorg upp hvar flicka, som vi se 
<sec/>
Med spånad natt och dag, och söm och väfnad ge 
<sec/>
Godt hopp för sig. Hon straxt i graden intags, svära 
<sec/>
Hon vid en spinnrock skall en evig flit, och bära 
<sec/>
Som grad-dekoration ett nystan och en nål. 
<sec/>
Af guld bör synåln bli, om Ordens kassa tål. 
<sec/>
Var säker, Angelique, dekoration skall stråla. 
<sec/>
Men andra graden nu för dig jag kort vill måla. 
<sec/>
La Chasteté dess namn och mening innebär: 
<sec/>
Hvar flicka der tas in, som noggrann om sig är, 
<sec/>
Som blott med själens blick, med hjertats ljufva tjusning 
<sec/>
Tillhöra vill en vän, fri från all sinnesbrusning; 
<sec/>
Och, om hon något vill, dock tyglar det hon vill 
<sec/>
Med sedigt skick, så att det icke alls syns till. 
<sec/>
Hon som dekoration skall på sitt hufvud föra 
<sec/>
En furstlig kronas glans: i kronan synas böra 
<sec/>
Så många spetsar jemt, som vilda älskare 
<sec/>
Hon med sin skarpa blick har vetat afslag ge. 
<sec/>
Det grufligt verka skall till tidens bättre stämning, 
<sec/>
Jag har en försmak! jag – 
<sec/>
Vår tredje grads benämning 
<sec/>
Les Protectrices det är. Den graden blir för mig 
<sec/>
Och några andra få, som ren från villans stig 
<sec/>
Till eftertankans lugn och frid ha lyckats hinna. 
<sec/>
I denna seger, som vi sjelfve gått att vinna, 
<sec/>
Vi gifva andra del, så att en hvar så säll 
<sec/>
Som vi, må blifva här. 
<sec/>
O låt i denna qväll 
<sec/>
Vår Orden börjas ren: det är ett brott att dröja 
<sec/>
När godt man göra kan. 
<sec/>
Allt hinder undanröja 
<sec/>
Vi snart, min goda du. Men först kom in och se 
<sec/>
Den unga frun, som väckt min hela rörelse. 
<chapter/>

<chaptername></chaptername>

<sec/>
Stockholm. Soupé hos krigsrådet Anfelt. 
<sec/>
Hvad är det derborta? Jag måste gå och höra hvad snödrifvan, den gamla Kammarfrun, har så lifligt att samtala med glansk-isen, Hofpredikanten. 
<sec/>
Han nalkas deras stolar. 
<sec/>
Förlåten mig – kan jag våga en dristighet? får jag med min närvaro kyla ett så varmt samtalsämne? 
<sec/>
Vårt ämne var den lidande menskligheten: hvar och en, som är en vän deraf, är välkommen till vårt samtal. 
<sec/>
Nådigaste, jag är en stor vän af mensklighetens lidande, var försäkrad. 
<sec/>
Den gudomliga Försynen sänder alltid en omtänksam hjelp att smyga i nödens spår, äfven när denna, tårögd, som minst väntar att hafva sin vän så nära bakom sig. Den Institution, som nu väcker så mycket uppseende bland alla menniskoälskande, var äfven ämnet för vårt samtal. Herr fänricken känner tvifvelsutan den utmärkta verksamhet – 
<sec/>
Denna verksamhet? Skulle jag icke vara bekant med en sådan institutions verksamhet – 
<sec/>
Det är icke längesedan den förträffliga Orden inrättades på landet; det är ett slott – 
<sec/>
Den inrättades i ett slott på landet – O, jag vet, det är ett slott, som – låt mig tänka efter – 
<sec/>
För hög för den vanliga verlden, för god för hufvudstadens skämda kretsar, hade hofmarskalkinnan Olivelantz längesedan öfvergifvit det lysande, men ack! tomma hofvet. Nu offrar hon sina krafter på vårt köns förädling. Hon har ej sparat hvarken tid eller egendom, ej skonat hvarken sitt lugn eller sin beqvämlighet. 
<sec/>
En årsberättelse öfver Ordens framgång har redan (nemligen vid begynnelsen af första årgången – innehållande Ordensreglorna och en beskrifning på första upphofvet) blifvit hit insänd; och emedan jag har enskild tillgång till vissa handlingar, så har jag funnit huru äfven här lyckan krönt den goda viljans försök. I nejden kring hofmarskalkinnans slott har en undransvärd flit vaknat i de ungas bröst. Linskötsel och väfnader, som, efter tabellverket, sistledne år ej steg öfver 50 R:dr för hela socknen, uppgår redan för dessa veckor till öfver 100. Spånad, strumpstickning och den skönaste västtygsväfnad, som liknar, ja öfvergår de engelska – 
<sec/>
Men i synnerhet med afseende på religionen, herr hofpredikant, hvilka skördar af dygd har icke denna Orden redan födt? Antalet af les orphelins i socknen – dessa beklagansvärda barn – har minskats på ett sätt, som ej lemnar ett tvifvel öfrigt om den beundransvärda källa, hvarur förändringen flutit. Förr måste man ofta gråta vid anblicken af nitton års flickor, som stodo på pall. Men tror ni, herr fänrick, att när jag sist var derute i kyrkan – 
<sec/>
Hvart försvann fänricken? hvilken ostädad ungdom likväl – 
<sec/>
Dömmer icke! Bästa herr hofpredikant, låtom oss icke dömma illa om unga fänricken; han gick säkert bara bort att dricka litet vatten. 
<sec/>
Att dricka nyheter. Se, der framme står han bakom krigsrådet Anfelts och de andra herrarnes stolar. 
<sec/>
Nå, men jag må undra? hvarom tala de derframme med en sådan ifver? lät oss höra, herr hofpredikant! 
<sec/>
Svika mig ej mina öron, så utgöres deras ämne af det underbara mord, som redan skedde i slutet af fjolsomras, men ännu ej upphört att hålla allas uppmärksamhet spänd både bland landtfolket och i staden. 
<sec/>
Gref Wilhelm af Falkenburgs mord? jag vill rysa! vi skola lyss! 
<sec/>
Ej af vidskepelse! Nej, bror Anfelt, visst ej af vidskepelse? 
<sec/>
Mine herrar, förlåt mig, han stack sig för att ej falla i balans, jag vet hvad jag tror: död bättre än ruinerad! det har erfarenheten visat alltid. Förlåt mig, men grefven var aldrig finanskarl; man fann honom ligga död i sin yppersta uniform i skogen. 
<sec/>
Jag medger allt det der; men orsaken var kärleken, mine herrar: ni måste medge mig, att ni ej känner ämnet. En gemen publik flicka (jag undviker rätta ordet), som äfven var här i Stockholm och miste sitt rykte, ja, som sagdt var, hon fäste honom i sitt nät, och sedan hon förstört hans helsa och humör, mördade hon honom försåtligt, för att stjäla pengarna ur hans plånbok. 
<sec/>
Åh, det är för orimligt! Dessutom var grefven för stolt för en sådan veklighet; nej, han stack sig sjelf – hedersskulder! 
<sec/>
Men medge mig, att herr Commercerådet kände aldrig gref Wilhelm, som jag gjorde. Jag kände honom. Det är grymt, när man besinnar, hvilken en hon var. Hon hade förut i ilskan befordrat sin mor till döden, och nu har hon rymt ifrån sin far, en far, som jag känner. Han är en ålderstegen prestman, theologie doktor, heter Libius, lärd, mycket lärd man, och, det som är vördnadsvärdast, mycket bra man. Jag känner honom. Det är grymt, när man betänker huru den gamle nu sörjer. 
<sec/>
Du tiger bara du, bror Anfelt lilla! – I en skog? vid ett altare? hur får man altaren i skogar? Det låter verkligen som vidskepelse – det är hedniskt, jag blir underlig. Åh nej, säg bror Anfelt – visst ej vid ett altare? 
<sec/>
Kall, obeveklig, oförklarligt dunkel 
<sec/>
Naturens hand oss fattar, och oss leder, 
<sec/>
Hvem löser gåtan? 
<sec/>
Af er, så tror jag, hvar och en har rätt 
<sec/>
I något, och i något annat orätt, 
<sec/>
Hvem vet i hvilket? 
<sec/>
Af ålder jag det Falkenburgska huset 
<sec/>
Har känt. I slägtens dolda dokumenter 
<sec/>
Jag forskat – jag ur Medeltidens dimmor 
<sec/>
Den djupt förborgade, men säkra grunden 
<sec/>
För husets öden vet. Vill någon – sägen! 
<sec/>
Den grunden höra? 
<sec/>
Jag bäfvar! tala! 
<sec/>
Chateaufaucon, en frank af rhenländskt ursprung 
<sec/>
I Carl den stores hof, den äldste ättling, 
<sec/>
Som slägten vet att för sitt ursprung nämna, 
<sec/>
Han efter sig ett testamente lemnat, 
<sec/>
På pergament med svårläst munkstil skrifvet. 
<sec/>
En kort berättelse om grefvens lefnad, 
<sec/>
Och sedan spådom i en mystisk anda 
<sec/>
Om husets öden, innehåller det. 
<sec/>
Dock, denna mörka skrift var alla okänd, 
<sec/>
Tills förre grefven, excellensen, fadren 
<sec/>
Till Rudman och till Wilhelm, i sin ungdom 
<sec/>
Den fann vid gräfning i ett hemligt tornrum. 
<sec/>
Der läste han vid skriftens slut de ord: 
<sec/>
Att slägtens söderländska gren, som hette 
<sec/>
Chateaufaucon, i helga krigets blodström 
<sec/>
Mot Saladin fördränkas skulle (hvilket 
<sec/>
Ock skedde); men den andra, norra grenen, 
<sec/>
Ursprungen från en ättling, som ur kriget 
<sec/>
Från sjelfva Christi graf till norden flydde, 
<sec/>
Och som, fördöljande sitt namn och skammen, 
<sec/>
Sig kallat Falkenburg – till straff af himlen 
<sec/>
Förbannas skulle med den dom, ”att framgent 
<sec/>
En lefvande i slägten alltid skulle 
<sec/>
Beslås med vansinne och dö i skräck.” 
<sec/>
Omsider – fortfor denna svarta saga – 
<sec/>
Då under tidehvarfvens gång beständigt 
<sec/>
En tokig ättling skrämt sin slägt till fasa, 
<sec/>
”Skall sist en djupt fördold mesalliance 
<sec/>
(Det ordet står i gamla franska texten) 
<sec/>
Förstöra hela husets återstod 
<sec/>
På jorden och i grund det plåna ut.” 
<sec/>
Mesalliance? förlåt mig, vi böra noga beräkna orden: mesalliance vill säga, när en adelig gifter sig med en ofrälse. 
<sec/>
Jag medger det; men ordet kan ock hafva en annan betydelse. Jag har läst någonstädes om gamla språket, att dermed äfven förstås ett slags förbindelse (jag talar icke tydligare) emellan syskon. Denna tanke om mesalliance är frappant, men den är utan tvifvel den äldsta och rättaste. 
<sec/>
Hu den gamla munkskriften, bror Anfelt! 
<sec/>
Så starka slag vidskepelsen på tanken 
<sec/>
Kan göra: grefven, som i tornet funnit 
<sec/>
Det gamla pergamentet, läste, ryste, 
<sec/>
Förändradt vardt hans lynne. Rask och älskvärd, 
<sec/>
Han nu i stället blef så mörk och dyster, 
<sec/>
Så tyst i sig försänkt, en vålnad lik. 
<sec/>
I slägtens häfder och familjepapper 
<sec/>
Han forskade att återfinna kedjan 
<sec/>
Af dessa tokige, som sagan utsatt: 
<sec/>
Och – ve de olycksalige, som tecknat 
<sec/>
Historien! – verkligen en rad af galne 
<sec/>
Han fann: och snart man i hans hemska ögon 
<sec/>
Blef varse, att han ökat deras tal. 
<sec/>
Den anekdoten vet man ock berätta, 
<sec/>
Att han vid denna tid en flicka älskat, 
<sec/>
Af ingen börd, men lysande af skönhet. 
<sec/>
Nu slagen af den dunkla skriftens trollord: 
<sec/>
Mesalliance, han såg i sig den ättling, 
<sec/>
Som genom ofrälse förening – så 
<sec/>
Han tog det ordet – skulle slägtens åder 
<sec/>
Förstöra! – genast bröt han af sin kärlek. – 
<sec/>
Jag kan icke äta mera. 
<sec/>
Misstyck ej att jag afbryter, mine herrar, hvart tog excellensens flicka vägen? hade hon redan söner? 
<sec/>
Jag henne aldrig känt, ej heller vet jag 
<sec/>
Hvarthän ett offer hon, för fördom, kom. 
<sec/>
Men han, att än mer undfly skriftens spådom, 
<sec/>
Straxt valde sig en maka bland förnäma; 
<sec/>
Dock vardt han ständigt dystrare, och aldrig 
<sec/>
Rätt glömde han sin fordna eld för henne, 
<sec/>
Som var förskjuten. 
<sec/>
Högtidligt blef hans lif med sin grefvinna; 
<sec/>
Som tvenne skilda torn stå mot hvarandra, 
<sec/>
Förenade af slottets vägg allenast, 
<sec/>
Så lefde de. Familjens namn var bandet. 
<sec/>
När sedermera sönerne, de tvenne, 
<sec/>
De begge tvillingsbarnen, Rudman, Wilhelm, 
<sec/>
Växt upp, till lärare jag kallad blef 
<sec/>
För dem, och slägtens hemligheter känna 
<sec/>
Jag lärde då, och excellensens öden. 
<sec/>
Men nu? 
<sec/>
Men nu, ja? 
<sec/>
Men nu, då det i sanning ej kan nekas, 
<sec/>
Att mystisk blod i slägtens ådror flyter, 
<sec/>
Så tör det skumma ock på grefve Wilhelm 
<sec/>
Sin seger vunnit, och ett offer han 
<sec/>
För tankar, under och för grubbel fallit. 
<sec/>
För grubbel? och derföre byggdes altaret i skogen? och derföre stupade han vid altaret, för att, liggande i sitt blod, vara – såsom du framkastade i går – ett slags skuldoffer för mesalliance? är det så, bror Anfelt? hvilka egenheter. Skulle generalen hafva varit utsatt för sådant? 
<sec/>
Så inemot min tanke är; jag känner 
<sec/>
Hvart svärmeri kan leda. Arme Wilhelm! 
<sec/>
Kanske ock han den grymma skriften skådat? 
<sec/>
Kanske försona velat fadrens gerning? 
<sec/>
Jag läst om dylikt. Huru sårar det 
<sec/>
Nu mig, som dock hans införmator varit! 
<sec/>
Kors, om kung Carl XII ännu lefde, han skulle gifva både adel och ofrälse annat att göra, än spilla blod för tokerier af dylik halt. Förlåt mig, mine herrar, att jag afbröt! det är utomordentligt – 
<sec/>
Än mer. Af samma mörka genius alstradt 
<sec/>
Ett rykte går, att gamle excellensen 
<sec/>
På Falkenburgska slottet nu sig visar 
<sec/>
I liflig spökgestalt: man går så långt 
<sec/>
Att man vill påstå honom ock ha synts 
<sec/>
På andra orter stum och hög; ty ryktet 
<sec/>
Har växt, som alltid. Nog vi vete det, 
<sec/>
Att hvar och en med hjernans öfverspänning 
<sec/>
Kan komma i det tillstånd – likt de sjukas, 
<sec/>
De drömmandes, de galnes – att han tycker 
<sec/>
Sig se framför sig stockar gå, och skogar 
<sec/>
Sig buga, väderqvarnar hålla tal 
<sec/>
I kapp med kyrkotorn, och vidt kring bygden 
<sec/>
Förkunna olycksfall, hvem vet ej det? 
<sec/>
Men sådant, som med sorg och vårdsam ömhet 
<sec/>
Vi finna hos de sjuke, det är skam 
<sec/>
Hos friska menniskor. – Herr presidenten 
<sec/>
Gref Rudman, slägtens sista återstod, 
<sec/>
Af dessa rykten skrämd, sjelf staplar, vaklar 
<sec/>
I oförnuftets förgård. Mig har tidens 
<sec/>
Betänkeliga stämning högt uppmanat 
<sec/>
Att gå i kamp, så vidt jag kan, för sanning. 
<sec/>
Och då nu äfven han, en man, hvars ungdom 
<sec/>
Jag också vårdat, är så nära branten 
<sec/>
Att tro en syn, förvirringen har alstrat, 
<sec/>
Så känner jag en dubbel pligt att strida. 
<sec/>
Jag derför snart till Falkenburgska godset 
<sec/>
En resa gör. Vidskepelsen vid roten 
<sec/>
Jag hugga vill, och ryktets ogrund finna. 
<sec/>
Så skole alla ljus och ro vi vinna. 
<chapter/>

<chaptername></chaptername>

<sec/>
Stockholm, tyska brinken, midnatt. Rudman af Falkenburg kommer ensam, insvept i en kappa. 
<sec/>
Johannes fick brefvet! han fick. Denna natt är för ljus, gatan är för bred, kappan för gles; jag syns, jag ser mig, jag vill icke se brodermördaren. Stapla knä, snafva knäveck, gör ingenting, gör als intet. Se så här skall jag ropa: Jag är president! Jag är president! Jag är president! Kom ihog det, hjessa! mins det, panna! glöm icke hjerna, president! 
<sec/>
Ha, ha, ha, – jag må väl le åt denna stad! Det vore en futtig hufvudstad, som ej förtjente sitt namn, om dess nöjen ej skulle kunna hålla hufvudet uppe på en president. Jag vill sjunga le beau garçon, le beau fanfaron – se här i brinken ser jag ju fru Understrands tempel för sångfoglar? det bästa i sitt slag i hufvudstaden. Lustigt in – dit in – 
<sec/>
Han kommer ut efter en stund. 
<sec/>
U hyndor, er behålle djefvulen! glädjehjon, men ingen glädje, ö hut rackor! slokiga och gemena kindben likt karutscha, öfvermålade med krita att se hvita ut, ö hut! – Svara Rudman, är det långt till Norrström nu? der bör ju vara svalt? – Hörpå Rudman, lät oss tala förnuft för ro skull; är det då så rent afgjordt, att du mördat Wilhelm? Du ville det: – du ville, det är sant. Du skickade ett bref till Johannes, det är sant. Kors det är ju snart ett år sedan! det är längesedan förbi det nu! Usla hjerna, mins du icke, att ditt bud ej träffade Johannes, utan lemnade ditt bref med morduppmaningen i Johannis skogsgrotta? Hvad är det då för säkerhet, att Johannes fick brefvet? ingen säkerhet. Wilhelm blef efter uträkningen riktigt död, det är sant. Mördad i Johannis skog: åja, åja. Johannes har mördat Wilhelm, det är sant. Men jag frågar i alla väderstreck, om icke jag är oskyldig, när Johannes icke fått mitt bref? – Gå på, gå på, gå på. Lät oss skynda till Norrström, nattböljorna äro mycket kalla, Rudman skall få sofva godt i natt. 
<sec/>
Ack menniskor! ack godtfolk, om ni kände mitt elände, skulle ni tycka synd om mig! Lät oss tala ännu mera förnuftigt, Rudman; ty det är ändå roligt. Att Wilhelm är död, i sjelfva den saken ligger ej något illa. Emellertid är han ju skild från henne – hvad var det för ett ord? hvilken djup klang? Henne! Rudman, Rudman öppna ögonen för en mild salighet! Den der haren – mins du – som Wilhelm sköt en gång, får han den nu? Jo i häckelfjäll får han! ha, ha, ha. Fort, fort hem till mitt hus att rusta ut mig – nu skall jag ej låta någon annan gå efter henne, ingen Filip, ingen menniska, jag skall gå efter henne sjelf – ah, här är dager – 
<chapter/>

<chaptername></chaptername>

<sec/>
En stor högtidligt prydd sal i hofmarskalkinnan Olivelantz’s slott. Orden är samlad i festlig drägt, och bondflickor synas i fonden. Fröken Angelique, rikt draperad, sitter som Ordens ideal på en piedestal i form af en hög pelare. 
<sec/>
Ifrån min thron jag hela Orden helsar! 
<sec/>
Dock er, J fruar af den högsta graden, 
<sec/>
J Protectrices du sexe! er främst af alla 
<sec/>
Förkunnar jag, att nu vår stordag öppnas. 
<sec/>
Vid våra fötter här församlad se vi 
<sec/>
En ungdom, rikt belönande vår möda 
<sec/>
Med ständigt nya framsteg på vår stråt. 
<sec/>
Ack fruar! hvarje gång en idog maka 
<sec/>
Här lyckliggör en man, när ymnoghetens 
<sec/>
Omstjelpta horn hans lilla hem välsignar, 
<sec/>
När han förtjust mot molnen ögat sträcker 
<sec/>
Och tackar så en anad makt deruppe, 
<sec/>
Då kännen ädelmodets sanna fröjd! 
<sec/>
J njuten högt välgörenhetens ära, 
<sec/>
Ty det är er, fast okände, han prisar; 
<sec/>
J ären denna makt, som har hans hydda 
<sec/>
Gjort säll, och som hans tår i ögat tillber. 
<sec/>
Om ärans stolta språk, som vi förtjuste höra, 
<sec/>
Behöfver änn en glans, att oss i djupet röra, 
<sec/>
Så är jag lycklig nog, att kunna gifva den: 
<sec/>
Se denna sköna krets, der hvar och en är vän 
<sec/>
Af blygsam arbetsdrift, af vett och vackra seder. 
<sec/>
Ni unga! hvar och en jag manar fram af eder, 
<sec/>
För att i Ordens namn och inför dessas blick, 
<sec/>
Som vårdat edra fjät och danat er till skick, 
<sec/>
Belönas: stigen hit – se, mödans äng nu grönskar, 
<sec/>
Dekorationerna på er jag fästa önskar. 
<sec/>
Till höger ställen er om denna pelaren, 
<sec/>
J, som åt Flitens värf er lefnad offraden! 
<sec/>
Nu ädla, ställen er till venster om min sida, 
<sec/>
J, som för Sedsamhet beslutit allt att lida! 
<sec/>
Du vackra högra rad, o Diligence! af mig 
<sec/>
En moders helsning tag: fullt hus skall vänta dig. 
<sec/>
Och dig, du venstra rad, o Chasteté, dig sänder 
<sec/>
Min rörda läpp en kyss; hos mig dess känsla tänder 
<sec/>
En sympathetisk eld, som ej förkolna skall, 
<sec/>
Om verlden ramlar sjelf i evigt afgrunds-fall! 
<sec/>
Hebé, gå nu och bjud. Åt Diligencer-raden 
<sec/>
Du ger omkring bouillon, ty denna dryck för graden 
<sec/>
Symbol är af den kraft, som återställas bör 
<sec/>
Hos den som mödat sig. Sen thevatten du för 
<sec/>
Åt graden Chasteté. Vi sjelfva dricka kaffe, 
<sec/>
Oss Protectricer-nerv vi sålunda förskaffe. 
<sec/>
Men hvarför dröjer hon, den fremmande? hon har 
<sec/>
Mig lofvat hålla tal .. (till Hebé:) 
<sec/>
Hör åt! gå, gå, var snar! 
<sec/>
Ni, sköna, ädla vän, som Ordens första aning, 
<sec/>
En thordönslåga lik, mig gaf och vid dess daning 
<sec/>
Så verksamt biträdt oss, ert löfte glömmer ni? 
<sec/>
Jag bad er om ett Tal, en hög, en stark uppmaning 
<sec/>
Till ungdomen i dag – er godhet vänta vi. 
<sec/>
Hör du, hör du, du skall tala, 
<sec/>
Amorina – hör du? hör du? 
<sec/>
O min Wilhelm, säg, hvart gick du, 
<sec/>
Du min taleman? 
<sec/>
Måste dock jag tala, qvinnor? 
<sec/>
Mig är det så sagdt. O flöda, 
<sec/>
Öppna dig, min dunkla grotta, 
<sec/>
Öppna dig, o bröst, o flöda 
<sec/>
Ord om tårars lust. 
<sec/>
Hvarom skall jag sjunga? skall jag 
<sec/>
Helsningar er alla gifva? 
<sec/>
Hör en röst – 
<sec/>
Gamla qvinnor! ungdoms-tycke 
<sec/>
Svalle in i nya vågor, 
<sec/>
Genom edra ådror svalle. 
<sec/>
Stigen från de gyldne säten 
<sec/>
Ned, och plocken gyldne frukter 
<sec/>
Ungdomsfrukter er i stället. 
<sec/>
Skall jag sjunga vårens fromhet? 
<sec/>
Unga qvinnor stån ej, stån ej, 
<sec/>
Skynden i de gamlas armar, 
<sec/>
Spinnen om dem glädjens väfvar, 
<sec/>
Famnen dem med eldig vördnad, 
<sec/>
Famnen så som vårens liljor 
<sec/>
Dofta kringom vintertall. 
<sec/>
Skall min röst om Vänskap ljuda, 
<sec/>
Om förtrolighet, J flickor, 
<sec/>
Mellan er? Se kaprifoliets 
<sec/>
Rankor: blomma tätt vid blomma 
<sec/>
Lutar ångande sitt hufvud, 
<sec/>
Blyg emellan bladen hviskar 
<sec/>
Hur allt mer en inre skönhet 
<sec/>
Växer, stiger, önskar, hoppas; 
<sec/>
Ej inbundenhet, ej falskhet 
<sec/>
Gror på kaprifoliets stängel: 
<sec/>
Flickor så. 
<sec/>
Eller säg mig, hvarom skall jag 
<sec/>
Tala? Wilhelms ande tig ej! 
<sec/>
Säg mig – Qvinnor, skall jag sjunga 
<sec/>
Månens trånglans? Solens lifglans? 
<sec/>
Ja – om kärlek skall jag – skall jag – 
<sec/>
Lös dig, hår – 
<sec/>
Fladdra ut i sidenvågor 
<sec/>
Fria, långa lockprakt! fladdra 
<sec/>
För den snabba vindens kyssar – 
<sec/>
Flamma så som stjernans strålar: 
<sec/>
Lik en helig låga flammar 
<sec/>
Kärlekshåret. 
<sec/>
Sen J himmelsblåa vimpeln? 
<sec/>
Hvita segel? röda master? 
<sec/>
Sen det skeppet, segla vill det 
<sec/>
Öfver bröstets lena vågor – 
<sec/>
Kärleksskeppet. 
<sec/>
Salig är den väna leken, 
<sec/>
Om i lifglans herrlig, solskön 
<sec/>
Er den vinkar: ”dansen! dansen!” 
<sec/>
Salig ock den väna leken, 
<sec/>
Om i trånglans, dunkel, månskön 
<sec/>
Djupt den vinkar: ”hemåt! hemåt!” 
<sec/>
Lyden, o J unga: lyden 
<sec/>
Vinkaren den rene, lyden! 
<sec/>
Ger han dag, då varen friska, 
<sec/>
Dansen solfromt såsom bien 
<sec/>
Svärmiskt flitiga: 
<sec/>
Ger han natt, då varen friska, 
<sec/>
Sjungen mån-mod näktergaliskt 
<sec/>
Kyska, hoppfulla. 
<sec/>
Evigt vinkaren är evig 
<sec/>
Kärlek. Fullheten, till lenhet 
<sec/>
Ger han. Saknaden till renhet 
<sec/>
Ger han. Lammlif är den rika 
<sec/>
Lenhet. Lejonlif den kyska 
<sec/>
Renhet. 
<sec/>
Men, hvi talar Amorina? 
<sec/>
Tyst är bergets gråa visdom, 
<sec/>
Tyst är askens gröna mening, 
<sec/>
Tyst är himlaslöjans stjernspråk, 
<sec/>
Tyst är sjelf det Hela – ts! 
<sec/>
Blott ett ord är sagdt i verlden, 
<sec/>
Jesus Christus är det ordet; 
<sec/>
Skall jag någonting då tala, 
<sec/>
Vare det så här: du qvinna, 
<sec/>
Älska Christus, tro, och lef 
<sec/>
Hel. 
<sec/>
Välgörarinna, underbar en aning 
<sec/>
Ut härifrån i aftonsvalkan drar mig. 
<sec/>
Ren innan hit jag ingick, förde sinnet 
<sec/>
Mig hänryckt vidt omkring i parkens skuggor. 
<sec/>
Jag dröja tvangs. Nu då jag här har slutat, 
<sec/>
Tillåt mig att få gå en stund och vandra 
<sec/>
På fria jorden under himlen fri. 
<sec/>
Er alla parum nu i processionen ställen! 
<sec/>
Jag sjelf, jag tågar sist. Fort, edra slöjor fällen. 
<sec/>
Främst träder Angelique, hon stämmer upp en sång 
<sec/>
Oss till delassement och marche på samma gång. 
<chapter/>

<chaptername></chaptername>

<sec/>
En hage i grannskapet af Hofmarskalkinnans gods. 
<sec/>
Spring icke så, flicka, är du rädd för en uniform? 
<sec/>
Se nu står jag ju, ser herrn. 
<sec/>
Känner du den fremmande damen, som bor deruppe på slottet? huru länge har hon varit der? 
<sec/>
Menar nådig herrn unga ängeln? 
<sec/>
Hvad för slag? 
<sec/>
Unga ängeln, som de skickat hit ifrån staden? Jo, hon är ännu qvar hos hennes nåd på slottet; hon är icke döpt med det namnet, ser herrn, men hon går omkring i tysthet hos oss, och talar och gör mycket vackert, som icke hennes nåd vet utaf, derföre kalla vi henne så der, efter vi icke fått höra hennes rätta namn, förstår herrn. 
<sec/>
Jaså, du vet då icke hennes namn? när kom hon hit? 
<sec/>
Litet för Mikèle i fjol. 
<sec/>
Snart är nu åter Midsommar, hon har då varit här nära tre fjerdedels år. När allt går omkring, så går detta ihop: det är hon, det är verkeligen hon! O spioner, hvad jag älskar ert spioneri, när det slår in. Hvad har du i ämbaret? 
<sec/>
Jag och mor hafva slagtat ett lam, jag måste nu springa fort hem med ämbaret, innan bloden deri kallnar. 
<sec/>
Så spring! jag vill dig intet mer. 
<sec/>
Ack, träffar nådig herrn unga ängeln på slottet, så helsa henne så vackert från Anna. 
<sec/>
Då hon hastigt vänder sig om att springa bort, sqvalpar ämbaret, så att litet blod stänker upp på Rudman. Flickan försvinner mellan buskarne. 
<sec/>
En fläck på uniformen? och midt på bröstet? Fy fan att fläcken ej går bort! han borde begripa att jag vill ha bort honom. Jag blir hemsk för mig sjelf, när jag ser mig så här i min brors egen uniform, hvari han var klädd när han dog. På detta sätt äro vi, tvillingar, just uniforma tvillingar, ty jag är ju så lik min bror i ansigtet, som hela verlden säger? jag blir hemsk för mig sjelf, som för ett lik. Nå, ack – ack – detta var ju det förträffliga i sjelfva planen? På detta sätt skall hon just tro – fort fram till slottet med hjertat, innan bloden deri kallnar. 
<chapter/>

<chaptername></chaptername>

<sec/>
Hofmarskalkinnans slotts-park. 
<sec/>
Gå in, min Lotta, ensam är jag nöjdast. 
<sec/>
Fast är min tro, som alltid, att han lefver, 
<sec/>
I ljusa nejder vandlande han ser mig. 
<sec/>
Om mig min Wilhelm vårdar sig, o Lotta, 
<sec/>
Var säker. Han sitt grymma misstag ångrar, 
<sec/>
Han vill mig återse. Till lunden går jag, 
<sec/>
Den liknar – ack – vår egen fordna lund. 
<sec/>
Min mor! min mor! säg är det du, som vinkar? 
<sec/>
O Wilhelm, Wilhelm, i hvar stam så skön 
<sec/>
Dig ser jag. Dessa vackra rika löf, 
<sec/>
De äro tusen tankar, blickar, ord, 
<sec/>
Som sväfva ut till mig från dig, från dig. 
<sec/>
Min lust är löfvens kronor. Park, o park, 
<sec/>
Dig famnar jag, min forntids bild – 
<sec/>
Gud! Wilhelm! 
<sec/>
Hvad? ser jag icke honom der? Gud! Gud! 
<sec/>
God afton! 
<sec/>
Ah – 
<sec/>
Hvad du är täck? Rättvist kallar man dig en ung ängel, sänd till allas glädje. Räck mig din hand. Min unga ängel! 
<sec/>
O Wilhelm, hvilket ord? hvad ord till mig! 
<sec/>
Nu visst begriper jag, du är försonad. 
<sec/>
Hur kunde du så misstro Amorina? 
<sec/>
Kom, lät oss gå in i denna dunkla löfsal. 
<sec/>
Och derföre – och derföre du hitkom 
<sec/>
I samma drägt, hvari jag sist dig såg 
<sec/>
Vid altaret? för att fullkomligt visa 
<sec/>
Hur god mot mig, hur mild du åter är? 
<sec/>
Hur skön, hur stolt är denna drägt – hu Jesus! 
<sec/>
Se äfven fläcken sitter qvar, der värjan – 
<sec/>
Bry dig ej derom, det är bara lammblod. 
<sec/>
Din hjertblod, Wilhelm, är det. Lammblod, himmel! 
<sec/>
O visst! jag denna purpurfläck vill kyssa – 
<sec/>
Men sätt dig ned, älskade; känner du dig icke säll här hos mig? 
<sec/>
Om jag är säll? vet du ej allt, o Wilhelm? 
<sec/>
Jag skall omfamna dig, jag skall. 
<sec/>
Din blick har ändrat sig! ack säg mig, säg mig, 
<sec/>
Hvar har du varit, sedan sist du såg mig? 
<sec/>
Det må icke bekymra dig. Nu, flicka, är du min egen – O! 
<sec/>
Du underbare vålnad, outgrundligt – 
<sec/>
I mycket är du olik. Hör, o Wilhelm, 
<sec/>
Du ej bör undra öfver min förvåning, 
<sec/>
Dock – denna blodfläck på ditt bröst bär vittne, 
<sec/>
Att du är den, som – o min Gud! – som stupat – 
<sec/>
Godt, ömmaste, tro på fläcken, det är bäst. 
<sec/>
Två saker ville jag så gerna säga – 
<sec/>
Min tröst de varit medan dig jag saknat. 
<sec/>
Två kyssar först! Du är älskvärd, du är himmelsk! Min hulda, goda ängel, du bör ej förundras, om jag är häftig, om – kom ihåg, att det är längesedan jag såg dig. Berätta nu – hvad var det första? 
<sec/>
Du – sedan du från mig gått bort och stupat 
<sec/>
På jorden, sade jag till mig: hvad hindrar, 
<sec/>
Att ej han åter kommer hit, och lyser 
<sec/>
Min mörka skogsväg med sin andes anblick, 
<sec/>
Den lågande, den vackra stjernan? – Ack, 
<sec/>
Nu, medan jag är skild – är skild från himlen, 
<sec/>
Jag ock det vara må ifrån mitt jordhem. 
<sec/>
Det tänkte jag och öfvergaf min fader, 
<sec/>
Och vandrade så bort i vida verlden. 
<sec/>
Och det gjorde du? Stackars flicka. 
<sec/>
Så jag, en vårvind lik, den unga vind, 
<sec/>
Från landskap sväfvat har till landskap, blommor 
<sec/>
Att söka mig. Hvarhelst jag några finner 
<sec/>
Likt knoppar längtande att spricka ut 
<sec/>
Till hvita rosor, dem jag kysser, kysser. 
<sec/>
Jag talat har om glädjen, som ej sviker 
<sec/>
I köld och nöd. Se’n vill för dem jag tala 
<sec/>
Om mig, och – och om dig – och om det brustna – 
<sec/>
Och sedan dö. 
<sec/>
Ty äfven vindens sus omsider slutar 
<sec/>
Förtynande bakom den höga häcken, 
<sec/>
Som öfver dunkla bäcken 
<sec/>
Sig lutar. 
<sec/>
Du ädla, du ömma, hvilken ros? du intar mig, du förtjusar mig – huru skall jag nämna dig? 
<sec/>
Du mins, att sjelf mig Amorina kallat 
<sec/>
Har du en gång, du mins? Så heter jag. 
<sec/>
Godt, godt. Fortfar! 
<sec/>
I dessa tankar hit till slottet kom jag 
<sec/>
En dag: och i min mening stiftat har man 
<sec/>
Ett Sällskap här – men ack, min store Gud – 
<sec/>
Du blir namnkunnig: är det en rigtig Orden du har stiftat på hofmarskalkinnans slott? 
<sec/>
Hvad namn du vill. Men, Wilhelm, kalla saker 
<sec/>
Här mina vänner kring min eld uppstaplat, 
<sec/>
Af sot och bränder sjelfva lågan skymmes; 
<sec/>
Jag lider hårdt af all den nakna vänskap. 
<sec/>
Rudman för sig. 
<sec/>
Ändå – nog är det synd om henne ändå! 
<sec/>
Dock skall ej saken dö. Jag bort skall flyga 
<sec/>
Från detta slott; i frihet åter blomman 
<sec/>
Sin kalk skall öppna, doftande kring landen. 
<sec/>
Hvad? reser du bort härifrån? hur snart reser du? 
<sec/>
Den natt, som före Midsommar nu stundar, 
<sec/>
Fins jag ej mera qvar på detta slott. 
<sec/>
Men säg, säg, hvar skall jag då kunna träffa dig? 
<sec/>
Hvart kan jag gå, der ej en vålnad ser mig? 
<sec/>
Gud! likväl – hvad du är ädel och ljuf, emot mig! Ack, du måste göra mig till en mycket bättre varelse. 
<sec/>
Men – himmel! 
<sec/>
Hvad är det? hvarför skådar du upp i rymden med så underbara blickar? 
<sec/>
Hör, Wilhelm, hör mig – svara, ande, förde 
<sec/>
Du ned i sällskap flere väsen med dig? 
<sec/>
Hvad nu jag säga vill, ej Gabriel, Uriel, 
<sec/>
Ej någon Seraf höra får! O Wilhelm, 
<sec/>
Mån hvita vingar jag i trädens kronor 
<sec/>
Ej ser? mån azur-ögon ej på hvarje, 
<sec/>
Hvartenda löf? 
<sec/>
Jag darrar! jag vet icke! högtälskade, käraste, tag mig i ditt hägn, i ditt försvar, i din famn. Hvad menar du? beskärma mig, om du ej finner mig alldeles ovärdig, omhvärf mig med ett famntag – 
<sec/>
Ett? ett? – väl tusen, tusen. Tystnen aspar, 
<sec/>
Hvar korp, hvar helgonrånare här flygte! 
<sec/>
För dig den andra saken jag nu ville – 
<sec/>
Förgäfves! tvekan hejdar underbart mig – 
<sec/>
Jag är en asp, ett asplöf. Olyckliga, hvad har du att förkunna mig? en fara? en – en sammansvärjning? 
<sec/>
Amorina nedsjunker. 
<sec/>
Men blomman af en sammansvärjning – ack 
<sec/>
Hör ej mitt ord – ts! ts! – en son af – –  
<sec/>
Af mig? Du svärmiska – utan all like! Du har en son – Och det var ingen annan fara? du är förtjusande; detta ämne är intagande. Tala mera om min – 
<sec/>
Jag tiger – mina ämnen hafva slutat. 
<sec/>
Så skall jag i stället tala. Du har underbart, obeskrifligt, outsägligt hållit profvet i denna stund, då jag i tal och svar visat mig litet annorlunda än – än du kanske väntat – kom, jag har mycket ännu att säga: balsamiska ångor sprida träden omkring i denna mystiska aftonskugga – kom – det ämne, du sist anslog, fordrar en lång öfverläggning, en lång – kan något ämne oss emellan vara vackrare? 
<sec/>
–  – 
<sec/>
De försvinna mellan träden. 
<sec/>
En lång mellantid. 
<sec/>
Buller höres. Hastigt återkommer ensam 
<sec/>
Hvad? hvad? nalkas det folk från slottet? – på det här sättet får ingen se mig. 
<sec/>
Han flyr. 
<sec/>
Hvar tror ni, att vi skola kunna igenfinna den fremmande frun? 
<sec/>
Voyez madame, deruppe i den dunkla bocage ligger le jeune et céleste Ange. 
<sec/>
Min mor! det är fasligt, att ej hafva reda på sin tid. Klockan är emellan 12 och 1 på natten. Skaka henne, Lotta. 
<sec/>
O min älskade fru, vakna! kom hem, kom hem! 
<sec/>
Hvar är du, obegriplige – du vålnad – 
<sec/>
Förundransvärde – älskvärde – o Gud! 
<sec/>
Du var så lik – men så förfärligt olik – 
<sec/>
Men det – det skulle vara profvet – profvet! 
<sec/>
Hvart flydde du, gestalt, du molnbevingade? 
<sec/>
Gud, likväl, hvilken poesi? hvilka uttryck, hvilka ord, min mor? 
<sec/>
Hon har varit i sällskap med sin döda man. 
<sec/>
Res henne upp. Hon svimmar åter bort! hvilken synd, att denna förträffliga varelse skall vara besvärad med paroxysmer af fallansot. 
<sec/>
Hon ser andar. 
<sec/>
Herre Jesu – spökar här icke? 
<sec/>
Åh, jag tror det är bara löf, som låter der borta i lunden? 
<sec/>
Terrible nuit! hvilken afgrundsgerning kan icke ske på denna tid! 
<sec/>
Jag ser gastar, lät oss springa. 
<sec/>
Hu – jag såg nyss en lång djefvul i uniform skymta fram der borta i skogen! 
<sec/>
Folket löper bort. 
<sec/>
Lotta, det är icke möjligt att få henne vaken, vi skola upplyfta henne emellan oss. 
<sec/>
Jag skall bära in henne slumrande i min famn, om nådig fröken tar facklan. 
<sec/>
Blicka hit för ro skull Angelique – har du sett något vackrare i menniskoskepnad? lys hit med facklan. Och det till under en paroxysm! 
<sec/>
O min mor! jag ville dö denna minut, om jag vore hälften så gudomlig. Huru är det med mig? får jag någon gång en paroxysm, så är den utan allt värde! 
<sec/>
Men emellertid, detta må vara hur vackert det vill, så har jag mina stora betänkligheter, och jag börjar ledsna vid allt det här gudomliga. 
<sec/>
Herre Jesus, lät oss skynda! hör hur hon andas, se hvilka sprittningar vid ögonbrynen. 
<sec/>
De gå upp till slottet. 
<chapter/>

<chaptername></chaptername>

<sec/>
Hed. Natt, storm, regn. 
<sec/>
Hvilken fan står derframme och svär, och binder fast sin häst vid ett träd? – Ha, du? 
<sec/>
Se, rolig natt, herr president. 
<sec/>
Ej så. I societé heter jag högvälborne herr grefve och president, och då har jag ton derefter, i societé. Ej så, när jag är ensam, och då det är frågan om det, som är verkligt. 
<sec/>
Godt. Men hvad har händt här i solskenet? 
<sec/>
Fäaktigheter jemt och beständigt. Jag skulle nu tillbaks till Stockholm, hästarne skenade bort med kusken och framvagnen. Bakvagnen ligger här i smutsen, och jag i den derjemte. 
<sec/>
Herrn har alltid godt om pengar. Tag hit! 
<sec/>
Hvad satan, skall du fatta mig i kragen? är du en stråtröfvare mot din husbonde och vän? 
<sec/>
Jag vill att min gamla vän skall bistå mig, efter jag nu vill hafva pengar. 
<sec/>
Lät oss tala mera anständigt, Johannes: hur stå dina affärer? 
<sec/>
Jag har uttagit min kronskatt af flere härader, samt kastat i en brunn ortens black, handklöfvar och öfriga regalier, så att de ej måtte kröna mig, förrän jag sjelf vill. Men nu har jag kommit hit i vestra delen af Upland till ett nytt härad och skall hafva utrustning, för att med skick visa mig. Har du mycket pengar hos dig? 
<sec/>
Du har tjenat mig i ett och annat, låt se. Men var icke snål mot en bekant och vän, det vore en odygd. 
<sec/>
Till en början har jag skaffat dig till president, derigenom att jag inlade företrädaren i vår herres kappsäck. Huru stor presidentslön har man nu för tiden? Jag tar tredjedelen. 
<sec/>
Å hut – tänker du förgylla gråstenarne i dina skogar? 
<sec/>
Nej, men enbuskarne påstå att jag bör hålla mig en drottning här; det kostar. Tallarne begabba mig ock för det jag ej eger några möbler, husgeråd och viktualier i min grotta. 
<sec/>
Ha, din skogs-grotta! Oh Johannes! 
<sec/>
Hvad nu, ditt kindben bleknar? 
<sec/>
Ack, säg mig en gång sanning! Något innan min bror dog – skickade jag ett bud till din förra grotta – budet träffade ej dig, men lemnade ett bref. – Fick du mitt bref – Johannes? 
<sec/>
Johannes för sig. 
<sec/>
Hvad menar den arma karlen för ett bref? 
<sec/>
Högt. 
<sec/>
Vid din broders död? Denna död smärtar dig väl icke? 
<sec/>
Du – du har alltså mördat Wilhelm? 
<sec/>
En konung omtalar ej sjelf sina dater: efter min död skall du få läsa min historiografs arbete. 
<sec/>
Nog, nog! Och du gjorde denna gerning till följe af mitt bref? 
<sec/>
Johannes för sig. 
<sec/>
Han vill nödvändigt att jag skall fått ett bref, som jag aldrig sett. Nå, med den öfvertygelsen kan väl den hungrige få mätta sig. 
<sec/>
Högt. 
<sec/>
Så visst som jag fått ditt bref, så visst har jag också mördat Wilhelm. 
<sec/>
Men annars hade du icke gjort det? 
<sec/>
Annars icke. Då jag fick ditt bref, då stack jag Wilhelm. Gråsuggorna i diket kunna för dig bevittna sanningen. 
<sec/>
Nog, nog. Åh, jag tål bra. Rättnu käns det icke. Ha, ha, ha. Den broderstjensten, att för min räkning hafva mördat min bror, skall du väl ock hafva pengar för? 
<sec/>
Jag skall. Det är klart. 
<sec/>
Du som kan så mycket, kan du ej äfven mynta här i skogen, utan att ofreda menniskor? 
<sec/>
Mynta? Jag håller just på nu. Du är ju sjelf min prägel – jag stöter dig i jorden och då myntar du! 
<sec/>
Säg, säg – vill du prägla fort? 
<sec/>
O Gud, hvart är jag kommen? – stöt ej ned mig emot den orena landsvägen! Var icke så hiskelig! du skall få penningar, blott du ger mig så mycket anstånd att jag hinner öppna min börs. Begrep du ej att jag skämtade? 
<sec/>
Också jag skämtade blott. Jag tyckte vi borde roa oss med något här. 
<sec/>
Ha, ha, lustigt! jag är ej van ännu. Tycker du icke att detta är en präktig storm? Mitt hufvud går omkring. 
<sec/>
Jag skall hålla fast det i bakhåret åt dig: se så. 
<sec/>
Rörande vårt konto, så vill jag nu återkomma till vårt konto igen, men du skall pruta med dig, jag har rätt att pruta med dig, ty hur uppfyllde du ditt gamla löfte att skaffa mig prestflickan från Danderyd, som en klåpare uppfyllde du ditt gamla löfte att skaffa mig prestflickan från Danderyd. Derföre qvittar jag af den summan du skall hafva för det du å mina vägnar gjorde illa åt min bror, det jag sjelf skulle hafva gjort: du skall qvitta af denna summa, för det jag å dina vägnar anskaffade prestflickan, det du sjelf skulle hafva gjort. Har jag icke gjort det, säger du? åh lappri, jag är icke yr i hufvudet. Det var icke i förrgårs, utan i går afse jag var hos henne, det var också i går afse hon var hos mig, det var icke i förrgårs jag uppfyllde min vilja, utan det var i går afse. Men si! nu åker hon bort i sin silfvervagn ifrån slottet snart, rätt snart, hur skall jag då träffa henne, innan Midsommar åker hon bort, men jag skall nog få fast på henne återigen! Mycket qvickare än du fick jag fast på henne sjelf i går afse, jag skall nu sjelf skaffa mig fram till henne ännu en gång, säg mig om jag inte utför mina saker sjelf många, många gånger qvickare än någon annan, det skall du säga mig – –  
<sec/>
Jag hade icke gjort dig till president, om jag ej vetat huru flink du är. 
<sec/>
Men i alla fall, så väl i dessa fall, som i öfriga fall, skall du få mycket pengar af mig, men du skall nu ändtligen skaffa mig tillbaks till Stockholm, jag tänker mycket invertes i mina tankar, jag tänker låta spå mig när jag kommer till Stockholm, hu hvad det skimrar för mina ögon – för mig hem – 
<sec/>
Det går lätt. Hästen, som du ser bunden vid trädet, har jag tagit af en prest och är ett sto; det är alltså en prestflicka, om din qvickhet tillåter. Nu vill jag hålla mitt fordna löfte – sätt dig upp och rid, den är till din tjenst. 
<sec/>
Du förträfflige! en dum broder miste jag, och fick i stället den qvickaste af alla bröder i Upland. Nu är jag alldeles frisk. Men lät oss skynda, min bror, ty jag är genomvåt. 
<sec/>
Johannes sätter sig upp på hästen, Rudman på länden. Så rida de tillsammans i galopp. 
<chapter/>

<chaptername></chaptername>

<sec/>
Midsommar. Midt i den sköna nejden på en ö i Mälaren synes en landskyrka, och lummiga lindar höja sina kronor öfver kyrkogården. Rundt omkring grafvarne hafva små blomster roat sig att skjuta upp; de luta sina hufvuden mot grafstenarnes kanter. Öfverallt sitter en skara bondgossar och små flickor, som höra på huru klockorna ringa samman till Ottesång. 
<sec/>
Hvitklädd kom Amorina. Då hon inträdde på kyrkogården reste sig alla barnen upp ifrån grafvarne vid åsyn af den fremmande. Gudstjensten var icke ännu börjad när hon kom, och kyrkan var tom. 
<sec/>
Det minsta af barnen tog hon upp på sin arm, och lyfte af sitt hår en hvit krans af blommor, som hon lade kring barnets hals. Då hon gick framåt, följde de öfriga med förvåning. De kommo in i kyrkan. 
<sec/>
Amorina framträdde till altaret och uppsatte barnet derpå. När kyrkoherden, som stod vid sakristians dörr, såg detta, vinkade han åt klockaren, att han skulle hindra det; men på klockarens kinder samlade sig några skrynklor, just som i den här meningen: ”Jag kan icke hindra!” I stället nickade den gråhåriges hufvud till svar, liksom sålunda: ”Käre fader, afböj det sjelf!” Men kyrkoherdens, den ärevördiges armar öppnade sig då, och ur hans väsende tycktes denna mening höras: Låt barnen få gå till Gud; må de ock fägna och förlusta sig vid sjelfva altaret innan vi begynna, ty i dag är det Midsommarsdag. Han teg, ty han var slagen af förundran. 
<sec/>
Barnet, som hon hade satt upp på altaret, lade sig i sin okunnighet lekande vid crucifixets fot, än som sofvande, än som vaket. Men Amorina stod böjd vid duken, och bad icke; ty hennes anlete var rigtadt uppåt, hennes ögon blundade icke, klar dager låg utbredd i dem. Då knäföll rundtomkring skaran af de späda, och inom hela barnförsamlingen sväfvade liksom denna mening: Nattvard måtte ej detta heta, utan Dagvard; nu är det midsommar. 
<sec/>
Amorina uppreste sig. Derefter lade sig hennes hvita finger på barnens hufvuden omkring henne, och alla upprestes. Såsom den forntida lofsången, så sväfvade hennes gestalt fram genom kyrkan; men hennes armar afskilde nu barnen i två hopar: till höger i gången alla gossar och flickorna till venster. Då först visade sig en färg på Amorinas kind. 
<sec/>
Midt i gången ställde hon sig sjelf och löste upp bandet på ett flor, som satt öfver hennes bröst; en mängd rosor sluppo fram ur deras gömma och föllo ned på golfvet. Dervid upprann i den ärevördiges, kyrkoherdens, tankar ett minne ur de romerska böcker han läst om Flora, den gudaymniga gifverskan; straxt derpå gick likväl denna fantasi genom hans ande: Ej Flora sjelf kan denna vara, ty en christen se vi hon är. – Men i den gråhåriges, klockarens, själ inflöt ungdom, vid anblicken af det blomgifvande floret; han fördes deraf upp till orgelverket och började spela. 
<sec/>
Amorina vinkade gossarne, och de nalkades midsommars-blommorna på kyrkogolfvet. Hon gaf dem åter en vink, hvar och en tog ur högen en ros, den han bortgick att bjuda åt sin bästa leksyster bland flickorna. 
<sec/>
Se, en flicka stod ensam, som ingen gosse hade och ingen ros, ty hon hade varit udda. Då gick Amorina fram och lutade sitt hufvud öfver flickan och en tår föll på barnets kind, hvilken förde med sig denna mening: Flicka, min bild är du, ty också jag är udda. Så stodo de emot hvarandra, och den gråhårige spelade sina orgor. 
<sec/>
Amorina uppreste sitt hufvud och förde flickan till altaret. Der knäböjde de begge uddinnorna. Hon tecknade i flickans panna hoppets ros: så kysste hon henne, och nickade att också flickan i hennes panna skulle teckna samma ros tillbaka. Men flickan kunde icke teckna, hennes hand förstod ej; den gråhåriges orgor läto allt dunklare. 
<sec/>
Då gjorde detta den Ärevördige så ondt i hjertat, han framgick till den fremmande och tecknade sjelf i hennes panna en sådan ros, som han förut hade sett henne teckna i flickans. Men då detta var gjordt grep förvåningen hans tunga, – nu bröts taflans tystnad. 
<sec/>
Vid Gud besvärjer jag dig, Gestalt! säg oss hvem du är? 
<sec/>
Med tigande vördnad böjde sig Amorina och kysste hans hand, såsom en faders, till tacksägelse för det han ritat i hennes panna. Lik ett aflidet väsende sväfvade hon nu åter bort genom kyrkan, och när hon gick förbi barnen kastade hon en blick på alla till afsked. Så försvann hon genom kyrkans dörr, och aldrig hade hon sagt ett ord. 
<sec/>
De kunde icke genast följa henne på spåren: men då de kunde och kommo till dörren, syntes Amorina ännu vid skogens bryn, floret från hennes axlar fladdrande mellan grenarne. De frommaste af barnen påstodo alla de följande år, att hvar gång de stodo i kyrkdörren, kunde de ännu se detta flor fladdra utur skogen; och emedan ingen viste hvad det var, så glömde ingen det nånsin. 
<sec/>
Men då Amorina var utgången ur kyrkan, vinkade den Ärevördige åt den Gråhårige, ungefär med den meningen: Stig ned ifrån ditt orgelverk, ty nu är barnens tjenst slutad. Detta må hafva varit en föresång. Men kalla nu in föräldrarne, så vilje vi begynna det rätta. 
<chapter/>

<chaptername></chaptername>

<sec/>
Stockholm. Ett rum hos Granris-Kajsa, hvilken nu inflyttat till hufvudstaden, spår, och i det offentliga låter kalla sig Kassandra. Väggar, bord och stolar synas fulla af mystiska prydnader, kaffé står islaget. 
<sec/>
Ni, nolliga person, jag vill låta göra mig till en fiskfena, om jag tror er det allraminsta. 
<sec/>
Du tror mig ej, o stoftson? dig Apollon Phoibos, 
<sec/>
Min egen stamfar och den dolda konstens herre, 
<sec/>
Med eldens pilar snart förgör! O tviflare, 
<sec/>
Sjelf sade du dig vara född, då Mars, planeten 
<sec/>
Den lågande, i konjunktion med solen ställt sig? 
<sec/>
Nu håller jag det klara horoskopet, siar 
<sec/>
I mokhadryckens djupa, teckenrika hvirflar – 
<sec/>
Ja, visst är svaret, du skall dö i sot och aska, 
<sec/>
Och af en qvinna elden i ditt hus upptändes. 
<sec/>
Ni kaffekoppsmenniska! jag dö i aska? O hedniska pythonissa, dröm-anka, gemena spåfru! På min tro, du är icke christen, nej icke döpt i den ringaste Sveriges provins. Wilhelm, nyp mig icke i armbogen, Wilhelm Fyring! 
<sec/>
Lugna er, söta farbror! Ni beslöt ju egentligen att följa mig till den visa frun, för att rådfråga henne, ej om ert, men om er Dotters öde. 
<sec/>
Stilla lugnt, min Libius; när jag besinnar mig, så vill jag vara en annan menniska, stilla, stilla. Visst en eländig dotter har jag, öfvergifne fader! Fast förståndet nekar mig att höra vidskepelsens svar i afseende på mig sjelf, må jag dock höra det i afseende på henne, som är oförnuftig. Hör mig fördenskull, menniska! – min dotters nativitet – 
<sec/>
Jag siar djupt: du evigt tviflande, ej nånsin 
<sec/>
Du något barn kan få. Ej någon dotter har du! 
<sec/>
Såå prathöns! Jag har ingen dotter? hon skulle ej vara min dotter? Mins du ej, att jag en gång kört bort dig från Stocksund, blott af den orsaken att jag ej tålte några näbbgäddor i min socken? Du varelse! du lika osnygga som illa klädda madam! tror du ej att jag också kan omtala dig och din handtering inför Öfverståthållar-Embetet här i staden? 
<sec/>
Men säll och hög, som Helios öfver jorden flammar 
<sec/>
Bekymmerfri, då uggleskrän Olympiern hånar, 
<sec/>
Så ger han äfven Siardottren, mig, att vara. 
<sec/>
För dina speord döf, o spenslige, ändock 
<sec/>
Jag dig välsigna vill med ljus. Så fråga. Qvinnan, 
<sec/>
Som du din dotter tror, säg hennes födselstjerna! 
<sec/>
Vill djefvulen ställa sig på hufvudet för att skåda in i de dödas mull? Har hönset talat vid min hustru månne, efter hon kan komma med sådant yrkande? På min tro, Jollermamma, ni är galen, låt mig förvissa er derom. 
<sec/>
Men, snäcka, du förmår ej nånsin galen blifva! 
<sec/>
Barbariska äggröra, skall du tala om hvad folk kan eller inte kan? Hvad folk har eller inte har? min dotter och icke min! Har du lof att sticka skeden i andras fat? Går du icke på som en tyrann i din nästas fredliga ölsupa? – Fyring, du har ett halft år varit arrendator af åkerbruket vid min prestgård, så att du nogsamt känner mitt hjertas mildhet, men si nu bedyrar jag dig, Wille Fyring, att jag är så uppbragt, att om hon talar ett ord till om min dotter, låter jag sätta henne på spinnhuset, eller, till det minsta, skaffar jag henne 28 par ris. O Libius! du var skapad för det anständiga, skall du då tåla, att ett nedrigt hjon så vill smutsa ditt vackra namn? 
<sec/>
Sötaste min farbror! 
<sec/>
O Fyring, om händelsevis en gnista sundt förnuft bor inunder dina hufvudhår, så betänk fulheten af denna qvinnas tillmälen! – Men det faller mig in, att jag nu vill hafva en rolig stund; fördenskull låt höra: frågade hon mig icke om min dotters nativitet? jo, hon frågade. Så hör: min dotter är född då solen var i Jungfrun; Spica är hennes stjerna; Astræa, som är namnet på den astronomiska jungfrun, är hennes nativitets konstellation. Nåå, Catharina abietina? 
<sec/>
Astræa! gyllne ax-omstrålade! O sköna, 
<sec/>
O rika Thea, du med fröjd mig högt begåfvar, 
<sec/>
Då bort jag sjunker i din herrliga beskådning. 
<sec/>
Jag sir, jag sir – vid himla-axets spets! o stjerna, 
<sec/>
O spica, säll är den, som föddes i din anblick! 
<sec/>
Hör stoftson Frågare, det svaret ger dig Rösten: 
<sec/>
En blomsterqvinna, gudarik och vis, odödlig, 
<sec/>
Föräldrars tröstarinna, skön som Spica, moder 
<sec/>
För rikets fröjd, sin hela slägts försonarinna, 
<sec/>
En sådan menniska är hon, som nu du gaf mig 
<sec/>
Att spå. Men hennes dödssätt? Lefvande i höjden 
<sec/>
Af visdom, frid och lycka skall hon dö, och äfven 
<sec/>
I sjelfva döden blomstra än, Astræas afbild. 
<sec/>
Lät oss hoppas det, kära hjertandes. Vis, rik och sina föräldrars tröst har hon enkannerligen hittills varit; och när detta är så sannspådt, bör ingen christen tvifla på det andra om dödssättet. På min tro, hon har dräpt sin moder, rymt från sin fader, och är så rik, att hon tigger sina bitar. Lät oss gå till Malmens och dricka malaga, kära min bror, jag orkar ej med fånigheterna längre. Min dotter ger jag ock näcken, efter hon precist vill vara tokig, så må hon gå der. Jag hyr mig en aparto fruntimmersmenniska för mitt hus och min mat. 
<sec/>
Men ts! bäste farbror, låt oss stanna litet, det är narraktigt att höra på. Se – här inkomma flere, tror jag? 
<sec/>
Granris-Kajsa till en tjenstgosse. 
<sec/>
Hvad sade du, Hierofylax? 
<sec/>
En förnäm herre står vid dörren och önskar slippa in till frun. 
<sec/>
Gå och betrakta hans ansigtes triangel, hans mages qvadrat och hans fötters femhörningar. Säg mig derefter om han synes värdig inträde. 
<sec/>
Han går. 
<sec/>
Tjenstgossen återkommer. 
<sec/>
Han är lång och blek, fin och svartklädd, har många ordnar. 
<sec/>
Bjud den värdige inträda. 
<sec/>
Rudman inkommer. 
<sec/>
Er, ädlaste Kassandra, djupt jag helsar! 
<sec/>
Jag lydde ryktet, som er visdom prisar, 
<sec/>
Jag önskar svar. Dock visdomen ju frågsjuk 
<sec/>
Ej är? Mitt namn jag dölja får? och deras 
<sec/>
Hvars öde tydt jag hoppas af er mun? 
<sec/>
Ej namn de höga stjernor röra, dölj dem jordson! 
<sec/>
Blott horoskopiskt säg de tecken, som sig visat 
<sec/>
Vid födselstunden och vid lifvets högre skiften. 
<sec/>
Af er två bröders spådom låt mig höra, 
<sec/>
Som, sjelfve tvillingar, ock ljuset skådat, 
<sec/>
Då solen stod i Castor och i Pollux. 
<sec/>
Två tvillingar i tvillingarnes himmelstecken 
<sec/>
Till jordlif födde – märkeliga regula! 
<sec/>
Jag siar – lyssna frågare! nu svarar rösten: 
<sec/>
Sjelf ljunga desse bröder fram i tvenne banor, 
<sec/>
Som likna Dioskurernes beskaffenheter. 
<sec/>
Som Pollux var olympisk, så den ene brodren 
<sec/>
Med gudalynne stolt till himlasalar stiger – 
<sec/>
Den andre, Castors dystra bild, till jorden sjunker; 
<sec/>
I vansinne, i höjden af förnedring, dör han. 
<sec/>
Rudman tar upp en börs. 
<sec/>
Men, om den ena brodren redan dött – 
<sec/>
Så går den andra ovilkorligt fram sitt öde. 
<sec/>
Min fru, jag döljer mig ej gerna. Denne, 
<sec/>
Som lefver, det är jag. Min bror till jorden 
<sec/>
Ren sjunkit, visst i vansinne – ty olik 
<sec/>
Hvar menniska och underlig beständigt 
<sec/>
Han var. Visst ock i djup förnedring dog han, 
<sec/>
Ty han blef hemligt mördad. Alltså jag? 
<sec/>
Er visdomsthron förgyllas bör, tillåt – 
<sec/>
Du dråplige, du Pollux-vålnad, lyckans ljungeld! 
<sec/>
Jag i din pannas veck ett parallelogramma 
<sec/>
Nu ser, som, utom hvad förut jag sagt, bevittnar, 
<sec/>
Att högsta rang dig väntar, rikedom, krachaner. 
<sec/>
Rudmans Betjent ropar utanföre. 
<sec/>
Nådigste herr grefve – budet ifrån slottet har ånyo varit i herr grefvens logis. 
<sec/>
Jag måste upp till konungen, förlåt mig! 
<sec/>
Min vänskap, mitt beskydd påräkna ständigt – 
<sec/>
Er spådom fylles, gifve gudarne! 
<sec/>
O – lycklige, dig fatte gudars händer sjufallt! 
<sec/>
Rudman skyndar ut. Hon ingår i ett sidorum med de dukater hon fått af honom. 
<sec/>
Såg du, Wille, hur guldåsnan lät lassa sig? En djup konst, min bror, att spå förnäme högre förnämhet, och lofva ordens-stjernor att bli krachaner? 
<sec/>
Ja, det är pusslustigt. 
<sec/>
För näcken, då hon spådde denna store herre lycka, deri får hon rätt, käringmenniskan. Men att likaledes spå min arma dotter lycka, se deri – 
<sec/>
Min gode farbror slog sanningens spik just på hufvudet. Så är spåkonsten, att i visst har han alldeles rätt, men i visst tar han felt onaturligt. 
<sec/>
Åh, konsten är pösmunkar både i det ena och andra fallet. Gåtan vill jag lösa dig, min bror. Qvinfolket behöfver lefva och öppnar derföre sin mun. Nu talar hon österländska, vesterländska, mystica, cabbalistica. Den som tror, betalar; och så lefver qvinfolket. Men jag är ingen trones vän och ingen betalare. Hvad var vigare att ta till, än att spå min dotter lycka, korn och kärna, efter hon var född under Spica, på svenska ett Ax; samt de förnäma bröderne samma egenskaper som de himmelska bröderne, i hvilkas djurtecken de kommit till verlden? Allt är helt naturligt, det är bara smörja, lät oss gå och dricka. Men lät oss skynda oss, ty härinne luktar dyfvelstreck och bäfvergäll öfver hvad drägeligt är. 
<sec/>
Jag miste ock all aktning för henne, när hon tog emot dukaterne, och för omaket såg en parallelogram i hans panna, med mera smicker, som hon utöste. Men deri har farbror orätt, att detta är ett osnyggt ställe. Låt vara, att i åtskilliga hörn af kammaren ångor kännas af mirrham, kanske lök, och äfven något kobeber: men frun sjelf var i alla fall oklanderligt klädd. Hennes kofta var svart, och, efter allt hvad jag kunde förmärka, verkligen ren. Säger farbror, att hennes hvita hufva icke var, utan varit hvit: så nekar jag icke, att venstra örsnibben viste sig litet gul, men jag tror uppriktigt detta härledt sig deraf, att hon siat eller somnat vid sitt bord, på det sättet, att hon lagt venstra örat i ett kaffe-thefat; och, såsom det öfriga af hufvan var fullkomligt hvitt, är det all anledning att hon i sjelfva verket älskar snygghet, och farbror kan vara mycket örvertygad att hon bytt om hufva, om vi dertill gifvit henne tid. Ja, lät oss gå och dricka på Malmens, jag har alltid tyckt om Malmens: men – det säger jag farbror förut – jag dricker rhenskt bleckert! 
<chapter/>

<chaptername></chaptername>

<sec/>
Södermanland. En hage, genom hvilken en gångstig löper. Det synes på löfven och gräset, att sommaren nu är temligen långt framliden. Skolmästaren i Salem, vördige fader Petrus, med sammetskalott och snöhvitt skägg, går på stigen tillhopa med sin syster, klockarhustrun i Turinge, den för visor och sagor så väl beryktade moder Sara, hvilken nu kommit till Salem att språka med sin broder. 
<sec/>
Du diktar bra och sjunger, kära syster, 
<sec/>
Just dugtigt. 
<sec/>
Ack, det är en Herrans fröjd! 
<sec/>
Jag gör det blott för att mitt hjerta lisa, 
<sec/>
Men tig med det. Jag endast nu vill höra 
<sec/>
De märkeliga ting, hvarom du nyss 
<sec/>
Ett ord berättade. – Din stora bok? 
<sec/>
Ja, godt. Men lät oss skynda fram till Mälarn, 
<sec/>
Än är ett stycke väg till Sturehof. 
<sec/>
Vid stranden just en gräslig skara samlas 
<sec/>
Af folk, det har jag sport, för att få skåda 
<sec/>
Den undergörerskan, det höga helgon, 
<sec/>
Som ock till våra trakter nu har kommit: 
<sec/>
Hvars lefnadslopp jag i min bok har tecknat, 
<sec/>
Men hvars person jag icke änn fått se. 
<sec/>
Ack, broder Petrus, säg, hur har du hopsatt 
<sec/>
Berättelsernas gång? i hvilken dager 
<sec/>
Har Amorina du då skildrat? säg mig, 
<sec/>
Att jag må läras i min ljufva konst. 
<sec/>
Af damm och mycket ordande jag blifvit 
<sec/>
Helt hes. Hörpå, en torparflicka, tycks mig, 
<sec/>
I mörkblå kjol och tröja ner i dalen 
<sec/>
Jag ser vid källan stå på knä och dricka; 
<sec/>
Hon skall mig gifva – 
<sec/>
Hör! hör hit, du barn! 
<sec/>
Hvad vill du, fader? 
<sec/>
Hör snärta, gif mig vatten, jag är törstig. 
<sec/>
Vill – vill du dricka vatten ur ett lönnlöf? 
<sec/>
Ett lönnlöf, hvad är det? har du ej skopa? 
<sec/>
Hörpå, jag måste här examinera: – unge, 
<sec/>
Barfota, som du står, hvar är du hemma? 
<sec/>
Du hör visst ej till orten, då du ställer 
<sec/>
Dig så att dricka utan skål och skopa? 
<sec/>
Jag vandrar genom orten, käre fader. 
<sec/>
Godt, frugta ingenting af mig; jag är ej 
<sec/>
En länsman jag. Jag är ej heller elak, 
<sec/>
Men akta dig för andra, barn. Så skynda, 
<sec/>
Bär upp ett löf med vatten, får jag smaka. 
<sec/>
Amorina kommer upp. 
<sec/>
Drick här utur min halsduk, det går bättre. 
<sec/>
Hvad nu? du har ju vätit ned ditt huckle, 
<sec/>
Hvad skall du se’n på hals och hufvud bära? 
<sec/>
Du är beskedlig, flicka, rätt beskedlig. 
<sec/>
Åh Sara, hon mig synes rask till helsan; 
<sec/>
Fast hennes duk blef våt, hon nog kan bära 
<sec/>
Den på sig. Men hör hit du! mycket bättre 
<sec/>
Och säkrare du gör, om oss du följer. 
<sec/>
Har du ej lust att komma med till stranden, 
<sec/>
Der mycket folk till högtidsfest nu samlas, 
<sec/>
För att få se ett underverk af Gud? 
<sec/>
Få vi ett underverk af Gud beskåda 
<sec/>
Vid täck och ljuflig Mälarstrand? Jag följer. 
<sec/>
Godt, godt; det är mig kärt, att redan 
<sec/>
Din håg ifrån det timliga så vackert 
<sec/>
Är vänd. Kan Stor-Kachesen utantill 
<sec/>
Du änn? Nånå, här vill i hagen jag 
<sec/>
Ej sätta dig i bryderi, min piga. 
<sec/>
Nu går beskedligt du bakefter oss, 
<sec/>
Se här – du dessa tvenne knyten tar, 
<sec/>
Och bär: men varsamt, flicka, inför Gud! 
<sec/>
Ty der är ägg uti och färska gorån. 
<sec/>
Jag tar ett knyte så i hvar sin hand, 
<sec/>
Jag bär dem bra, gå utan frugtan, fader. 
<sec/>
Här är en gyllenduk med rosor sirad, 
<sec/>
Högst kostlig! den jag offra skall åt henne, 
<sec/>
Den Gudaqvinnan, helgonet (ej undra, 
<sec/>
Att helgon, fastän lutheran, jag säger: 
<sec/>
Jag menar helgon, jag, i skalde-mening, 
<sec/>
Poetiskt helgon, kära syster! sådant 
<sec/>
Som sig i storhet, skönhet, helighet 
<sec/>
Och glans förkunnar); ja, åt henne 
<sec/>
Min gyllenduk jag offrar, när nu fram 
<sec/>
Till Sturehof vi komma. Jag skall breda 
<sec/>
Den ut för hennes fötter, till att stå på, 
<sec/>
När nådigt ur sin vagn bland folket neder 
<sec/>
Till oss hon stiger. Men hur skall du bära – 
<sec/>
Tag hit, jag stoppar duken i min barm. 
<sec/>
Ack, broder Petrus, fortsätt blott vårt ämne. 
<sec/>
Vi gå förut; nog kunna vi väl lita 
<sec/>
På flickan; hon går efter oss helt nära. 
<sec/>
Hur långt i boken har du hittills kommit? 
<sec/>
Jo, jemt i tredje delen är jag nu 
<sec/>
Och ellofte kapitlet. En historia 
<sec/>
Der blir om denna qvinnans underdater 
<sec/>
Vid sjelfva Mälarstrand. De dater just, 
<sec/>
Som nu vi gå att se, jag der vill teckna; 
<sec/>
Och vet du, syster Sara, der jag också 
<sec/>
Skall måla af mig sjelf – hvad säger du? 
<sec/>
Jag skrifver ock legender, broder Petrus! 
<sec/>
Ack lär mig, hur har ämnena du ordnat? 
<sec/>
Jag af pastorer, komministrar, herrskap 
<sec/>
Och bondfolk mundtligen och genom bref 
<sec/>
Har frågat allt och utransakat huru 
<sec/>
Med hennes händelser det tillgått. Märk – 
<sec/>
Den första delen handlar om den högas 
<sec/>
Så sköna barndomstid, och delen slutar 
<sec/>
Just då, när så beklagligt den der möbeln 
<sec/>
(Ett skänkskåp, eller, såsom variant 
<sec/>
Man anför ock, ett väggskåp) slog dess moder 
<sec/>
Till golfvet, dräpande: ett olycksfall, 
<sec/>
Som leda furier och diaboler 
<sec/>
(Med Guds tillstädjelse, fast mot dess vilja!) 
<sec/>
Tillvägabragt, för att den fromma plåga; 
<sec/>
Men hvilken plåga dock af Gud så vändes, 
<sec/>
Att, blodkrönt, korsets törnebrud hon blef alltmer. 
<sec/>
Jag säger denna första delen är 
<sec/>
Om hennes barndom – ty med barndom menar 
<sec/>
Jag synnerligen denna tid man lefver 
<sec/>
I ljuflig krets med älskade föräldrar; 
<sec/>
Det utgör lifvets morgon, syster Sara, 
<sec/>
Och det tog slut när hennes moder dog. 
<sec/>
Nu andra delen utgör detta skifte, 
<sec/>
Som mången klandrar, och med skäl, jag tillstår, 
<sec/>
Ty föga det ett helgons är – jag menar 
<sec/>
Just hennes kärlekshändelser med honom; 
<sec/>
Och som fördenskull tog så ömkligt slut. 
<sec/>
Man det kan kalla hennes ungdomstid; 
<sec/>
Ty, syster, det är menskolifvets ungdom, 
<sec/>
Dess middagstid, ja culmen för dess sol, 
<sec/>
När man i giftastankar går, begrips 
<sec/>
Poetice. Men du, min kära Sara, 
<sec/>
Väl vet, hur ofta sådant går i qvaf. 
<sec/>
Jag alla facta troget, som de sagts mig, 
<sec/>
Har följt, men andemeningen sjelf inlagt: 
<sec/>
Förstår, att olycksfallet skett allt derför, 
<sec/>
Att himlen uti tårars qval fördränka 
<sec/>
Sitt offer ville, och från timlig glädje 
<sec/>
Till sig det senapsfröet draga upp. 
<sec/>
Föraktfull, majestätisk, uppom allt 
<sec/>
Förgängligt, sinligt, har hon häraf blifvit. 
<sec/>
Så börjar nu min tredje del med det, 
<sec/>
Att, ny Sanct-Brita, min hjeltinna stiftar 
<sec/>
En Orden, herrlig till sin mening, herrlig 
<sec/>
I sirlighet och glans! Dock drottningen 
<sec/>
Var icke nöjd att verka blott derhemma: 
<sec/>
Ifrån sin Ordens hem nu alla nejder 
<sec/>
Bereser hon, att proselyter göra. 
<sec/>
I dag hon ordnat sig en fest här nere 
<sec/>
Vid Sturehof, der nejden är så täck. 
<sec/>
Hon skall i prakten af sin sanna höjd 
<sec/>
Sig visa. – Lät oss komma öfverens, 
<sec/>
Vi begge lyfta henne ned ur vagnen! 
<sec/>
Ack, hon på våra axlar stiga skall, 
<sec/>
Då ned på marken hon bland folket stiger. 
<sec/>
O syster min, Gud vet det, jag är svag, 
<sec/>
Förstår ej mycket, kanske rätt jag icke 
<sec/>
Begriper henne måla i min bok – 
<sec/>
Mitt ämne, Sara, är så högst ansenligt, 
<sec/>
Väl skall en annan kanske mycket täfla 
<sec/>
Med mig häri: – och samma form och gång 
<sec/>
Och saker komma vi att begge nyttja; 
<sec/>
Men lifvet, inre meningen, min syster! 
<sec/>
Se deri tror jag, att jag ensam blir. 
<sec/>
Hur innerligt af själ och hjerta kär 
<sec/>
Jag henne har, och henne väl vill teckna 
<sec/>
Det Herren vet, som mig mitt mått förlänat. 
<sec/>
Min käre fader, om hvem talar du? 
<sec/>
Hum, stör oss icke! Jag om en nu talar, 
<sec/>
En qvinna, Guds utskickade, en höghet – 
<sec/>
Hvad har hon gjort då, säg mig, gode fader? 
<sec/>
Hvad hon har gjort? hvad gerningar hon gjort? 
<sec/>
Nå – detta ock skall i mitt verk få läsas. 
<sec/>
Det synnerligen tillhör tredje delen, 
<sec/>
Ty innan dess hon mest var inom hus, 
<sec/>
Jag menar hemma. Nu hon kom i verlden. 
<sec/>
Då ske ock menskans händelser egentligt, 
<sec/>
Dess gerningar kat’exochén (men detta 
<sec/>
Förstår du ej). Liksom ett skymnings-spel, 
<sec/>
Ett skuggspel, aftonspel, så äro dessa 
<sec/>
De yttre handlingar man gör i verlden, 
<sec/>
Mot dessa inre bot- och bättrings-stunder, 
<sec/>
Som försiggå i fromma lifvet hemma: 
<sec/>
Men det är theologico-poetiskt 
<sec/>
Det här, ja theosophiskt, kära flicka. 
<sec/>
Du frågat hvad den stora qvinnan gör? 
<sec/>
Hon reser landet om med nådig huldhet 
<sec/>
Från by till by, predikande till renhet 
<sec/>
Allt folk, men knappt med ord; med varma blickar, 
<sec/>
Med ögon, som förtrolla. Barn välsignar, 
<sec/>
De sjuke botar hon med sköna händer, 
<sec/>
Som hon på deras hjessa lägger. Alla 
<sec/>
Guds rike klarnar, då de henne skåda. 
<sec/>
Amorina för sig. 
<sec/>
Den sälla! Gud, min Gud, mån du mig bönhör? 
<sec/>
O gif, att sådan, något litet sådan 
<sec/>
En gång jag blifva kan! I ett jag henne 
<sec/>
Är lik, att jag har haft en mor, som dött – 
<sec/>
Högt. 
<sec/>
Berätta något särskildt fall om henne! 
<sec/>
Hm, något särskildt? Hm, gå du och tig! 
<sec/>
Jag tror du går och spekulerar på 
<sec/>
Att mästra mig? hvad är det för ett särskildt? 
<sec/>
Jag icke väl förstår dig, gode fader: 
<sec/>
Ett vet jag, nemligen, att jag så gärna 
<sec/>
Vill skåda något visst bestämdt om henne; 
<sec/>
Ty jag vill lära mig – jag har min orsak – 
<sec/>
Se sköna fjärdarne sig redan öppna 
<sec/>
På afstånd – här på kullen kan man se dem! 
<sec/>
Nå maken, kors så mycket folk der hvimlar 
<sec/>
Vid stranden, både herrskapsfolk och bondfolk! 
<sec/>
Låt oss gå dit, min bror; fort, låt oss skynda! 
<sec/>
–  – 
<sec/>
De hafva nu kommit fram; blanda sig i folkhoparne, och gå, den ena hit och den andra dit. Amorina skiljes ifrån dem. 
<sec/>
–  – 
<sec/>
Guds fred! hörpå, hvar mån jag träffar dem, 
<sec/>
Som festen tillställt? jag med dem vill tala. 
<sec/>
Ja, må säja. Hit kom jag ock, att se på det rara Guds under: kantro, det skall vara ett besynnerligt qvinfolk. Men intet har jag fått se. 
<sec/>
Ingenting, hvaba? 
<sec/>
Fröken på Ekensberg, som hon hjelpt i ögonen, frun på Horn, som hon gjort munter, och mor Märta i Storbyn, hvars lilla son Niklas hon läkt från fallansoten, med det att hon lagt fingrarne på hans panna, och skådat in i hans ögongropor en qvart timmas tid; de hafva ställt till allt det här. 
<sec/>
Och vi skulle komma hit och bli välsignade af Guds unga lilja, och sen skulle vi dansa i afton nere på ängen. Här äro fyra spelmän. 
<sec/>
Men nu har Märta gått bort för att bedja den fremmande, ”unga liljan” de kalla, komma hit; ty hon har icke förut sagt ett endaste ord åt henne om hela festen, ser ni, för att det skulle vara oförtänkt, och glädja henne när hon kom. Märta skulle söka upp henne någonstans vid en källa, sade hon; ty vid sådana brukar hon sitta och plocka harsyra. 
<sec/>
Gud fader vet, om det blir någonting af i dag, se ett så grufligt moln stiger upp! 
<sec/>
Amorina från en kulle. 
<sec/>
Jag manar er! flyn! flyn! – J barn på den dunkla, sofvande jorden! grymma himlar hota er, flyn! 
<sec/>
Hu, Charlotte, lät oss springa! en ursinnig varelse har kommit hit ibland oss. 
<sec/>
Hvad står du deruppe på kullen och ropar ut för slag? Gå hem och sätt skor och strumpor på dig, innan du ger dig att hålla tal för en hel allmänhet. 
<sec/>
Mig fela väl strumpor, mig fela väl skor, men icke mig aning i ögat felar: jag ser de blixtrande, hotande åskorna – flyn! flyn! 
<sec/>
Jag tror ett fasligt thordön rullar bakom skogen? 
<sec/>
Skynda bort med lekar, bänkar och bord, med gubbar, qvinnor och barn: ty eken dernere, hvarunder de stå, skall splittras bit ifrån bit. 
<sec/>
Lyd henne! lyd! – gräsliga åskknallar börja braka – bort med barnen ifrån eken! 
<sec/>
Skynda er till stranden vid Mälaren, der skall ni vara säkra för fara och fria från qval. Längre tid skall åskan icke dåna, än att vi hinna räkna till hundrade. 
<sec/>
O min Jesu, jag dog! Det var en hiskelig knall! se hela det präktiga trädet ligger i stycken, så små så! 
<sec/>
Skynda, skynda ned till stranden! 
<sec/>
Se nu hur skönt solen åter börjar skina upp fram om molnet? 
<sec/>
–  –  – 
<sec/>
Ack, du olycksaliga dag! Ja, här är jag nu – ja, jag är här nu tillbakakommen! Hvarföre skulle jag ställa till hela den här högtiden och mana hit folk att komma och se, och nu stå och skämmas för allmänheten? Kära mina vänner, Guds unga lilja var icke till finnandes vid källan i dalen – och omöjligt någon annanstans heller. 
<sec/>
Aj, aj, mitt sjuka finger, jag får ingen hjelp i dag! 
<sec/>
Det är förbi! – intet Under i dag! 
<sec/>
–  –  – 
<sec/>
Hvad ropa de derframme? skall Undergörerskan icke komma? 
<sec/>
Det är förbi! 
<sec/>
Hit kom jag, såsom ni, med håg i hjertat, 
<sec/>
Att denna Gudaqvinna dock få känna, 
<sec/>
Hvarom jag nyss har hört så många sägner. 
<sec/>
En stjerna mig, en förebild hon lyste: 
<sec/>
Af hennes varma tunga lärd, jag ville 
<sec/>
Få vett, af hennes ögon tänd få hjerta. 
<sec/>
Dock kom hon ej! Ej något under kom! 
<sec/>
Jag darrar vid de blickar du kastar. 
<sec/>
Min höge Christus! då ett Under icke 
<sec/>
För oss i dag du uppenbara ville – 
<sec/>
Så gif oss, gode, för den syn vi väntat 
<sec/>
Utom oss, nu en inre syn i stället. 
<sec/>
Din klarhet genomstråle våra sinnen: 
<sec/>
Gjut, Christus, gjut de solskensblickar i oss, 
<sec/>
Att vi må se de helgonsköna landen 
<sec/>
De friska ängar, källor, lundar i oss ... 
<sec/>
Hvad ofantligt sorl deruppe på kullen? De ropa på molnherrskarinnan, thordönsbjuderskan, hon som nyss spådde om åskan! 
<sec/>
Märta kommer på afstånd. 
<sec/>
Ja! ja! det är just hon, hon sjelf! jag igenkänner henne, det är hon der nere vid viken! 
<sec/>
... Så att, o herre, i en ren beskådning 
<sec/>
All verlden blommar för vår lydnads ögon, 
<sec/>
Och innerst sjelf du är vår syn, o Christus! 
<sec/>
Du är vår! du är vår! 
<sec/>
Du folk af norden, mig det syns – det synes, 
<sec/>
Som står du häromkring med knän som darra, 
<sec/>
Med böjda hufvuden? stå upp – hvad är det? 
<sec/>
Skynda att fatta uti henne, så sätta vi henne på denna karmstol, och hurra! 
<sec/>
Håll! glada nordanvindar, ej så snabbt! 
<sec/>
Om mig J ringat om, så skolen ock 
<sec/>
J höra nu ett ord, som lifvet bjuder. 
<sec/>
Tala! 
<sec/>
J gingen hit, för att ett under skåda? 
<sec/>
Dock ville intet under Gud er sända. 
<sec/>
Men gifven Gud i stället sjelf ett under, 
<sec/>
Som han må se hos er, och deraf fröjdas. 
<sec/>
Tala! 
<sec/>
Så säger Herren: – du mitt svenska folk, 
<sec/>
Gå hem nu snarligen i dina bylag 
<sec/>
Och hör min röst: Jag gaf dig jern, var stark; 
<sec/>
Jag gaf dig dalrik nejd, var skön och mild; 
<sec/>
Jag gaf dig berg, var högsint, fri och klar; 
<sec/>
Till tälttak åt dig gaf jag stjernfrisk himmel, 
<sec/>
Fördenskull glad och rolig sof. – Nu lyssna, 
<sec/>
Gör detta, du mitt folk! ty det är offret, 
<sec/>
Det undret är, som jag hos dig vill skåda. 
<sec/>
Hurra, Sveas Gud och land, hurra! 
<sec/>
–  –  – 
<sec/>
Hör – gå ej undan, gode fader – hör mig! 
<sec/>
Barmhertig var, du nådigsta, förlåt mig! 
<sec/>
Din gyllenduk jag vill dig återlemna, 
<sec/>
Se här! vårt hopp bedrogs, nu ej behöfs den. 
<sec/>
–  –  – 
<sec/>
Hörpå, kära vänner, bröder och systrar: huru dags begynne vi vår dans? 
<sec/>
Jag vill icke dansa i qväll, jag vill tänka på konung och fädernesland. 
<sec/>
Lyssna på mitt ord! först afsjunga vi psalmen ”Gud är oss en väldig borg!” derefter marschera vi kring hela udden efter kung Carl XII:s marsch, Blå bussar gån på! 
<sec/>
Förträffligt! 
<sec/>
Nej, men jag vill och jag skall dansa. Hm, det vore väl ock fan, jag har lejt fyra spelmän och får icke dansa? 
<sec/>
Jag tycker ock det vore maffen att dansa i qväll och dricka mumma desslikes. 
<sec/>
Skråla inte så go’ vänner! 
<sec/>
Så gerna ville jag till Björkö resa: 
<sec/>
Mån någon är, som kan till Björkö ro mig? 
<sec/>
Björkö? der har jag farbror min. 
<sec/>
Min moster är gift med storbonden på Björkö. Hörpå, gubbar, vi segla dit och äta filbunke hos min moster. 
<sec/>
Björkö, det skall ju vara en rätt söt och vacker ö? låt oss följa med – 
<sec/>
Björkö? jaha. Der äro spår efter ypperliga, ypperliga fornlemningar. Om herrskapet har lust, så är jag gerna med. Det ser ut att bli en munter färd. 
<sec/>
Jag höja vill min röst en gång till språk, 
<sec/>
Så slätten gunga skall – mig hören! hören 
<sec/>
Såväl J herremän och fina qvinnor, 
<sec/>
Som ock J menige, med barn och hustrur! 
<sec/>
Se detta är mitt råd, hur allrabäst 
<sec/>
Vi denna festen fire: alle, alle 
<sec/>
I båtarne vid stranden må vi stiga 
<sec/>
Till segling ut på mälarvåg till Björkö – 
<sec/>
Vi segla! vi segla! 
<sec/>
Ty – vänner – så har hon oss bett och bjudit! 
<sec/>
Vi fara med unga liljan till Björkö! 
<sec/>
De skynda sig ned till de gungande jullarna, som ligga vid stranden med väntande segel: de stiga i dem. Snabba simma de ut på vågorna: hvem kan räkna deras tal? I den medlersta båten far Amorina, omgifven till hälften af bondfolk, till hälften af herrskapsfolk. Så långt man kunde höra från stranden, var detta 
<sec/>
Amorinas Sång på vattnet: 
<sec/>
Du syster vid styret, i 
<sec/>
Böljornas namn jag dig 
<sec/>
Manar – du vänd nu vår 
<sec/>
Julle åt vinden, så 
<sec/>
Högre vi gunga, att 
<sec/>
Vågornas droppar må 
<sec/>
Stänka i håret oss 
<sec/>
Kransar af perlor, och 
<sec/>
Täckaste prydnader 
<sec/>
Smycka oss så, 
<sec/>
Halloh! 
<sec/>
Se vimpeln, den hurtige – 
<sec/>
Himmelskt han dansar, han 
<sec/>
Fruktar ej falla, fast 
<sec/>
Ensam på toppen han 
<sec/>
Sitter, och under sig 
<sec/>
Skådar de häftiga 
<sec/>
Stormande segel, och 
<sec/>
Öfver sig skådar de 
<sec/>
Tysta oändliga 
<sec/>
Himlar, der ej någon 
<sec/>
Hand till hans hjelp honom 
<sec/>
Syns: storsinnige 
<sec/>
Dansaren, o 
<sec/>
Halloh! 
<chapter/>

<chaptername></chaptername>

<sec/>
Stockholm, hos grefve Rudman. 
<sec/>
Duger det här? 
<sec/>
I denna förklädning är du bra förklädd, åja. Jag skall hålla dig som jägarlakej hos mig, ingen skall känna igen dig eller taga fast på dig, och genast i morgon reser du före mig till mitt fäderneslott på landet, dit Anfelts bref kallar mig. Han är nu ditrest för andra gången; hösten är väl inne, det är duskigt, suskigt och äfven kallt, men hans bref kallar mig att komma dit, och jag kommer dit. Men, karl! – det förbehåller jag mig, att du håller min person i aktning, i synnerhet då andra personer äro tillstädes och gifva akt på oss. 
<sec/>
En betjent inkommer och lemnar ett bref, Rudman bryter och läser. 
<sec/>
Underbara profetissa! åter en ynnest – jag är nämnd till utländsk ledamot af kejserliga Österrikiska och Spanska gyldene Skins Orden! Du kände ju spåfrun redan förut, Johannes? 
<sec/>
Dottren Lotta kände jag. Käringen omtalade ständigt sina anor i Grekland, lät kalla sig Kassandra, som jag icke vet hvad hon sökte för heder uti, låtsade läsa i pergamenter, satt och uträknade menniskans öde med kråkfötter, stackars tok. 
<sec/>
Du visar min person missaktning, om du kallar min visa fru ett tok: återtag detta. 
<sec/>
Skall jag ej snart raka herr presidenten? 
<sec/>
Hör mig: du skall höra på mig, när jag talar, och du skall svara mig, ty jag vill höra din tanke om en sak. När jag ser på hennes spådom, så är det utom all tvifvel att jag är Pollux-brodren, den lycklige, den uppåt gående! det kan icke betviflas! jag skall uppåt, uppåt. Och det är så naturligt, att Wilhelm är Castor, den olycklige; är icke han redan nere i grafven? Jag är så utomordentligt, så alldeles lugn i denna del. Säg mig nu din tanke – 
<sec/>
Låt mig pudra presidentens hår mera, så studsar ej folket så tillbaka för den starka blekheten i presidentens ansigte. Låt mig vara frisör inom hus; jägare utom hus. Låt mig fördenskull få dubbel lön; ty äfven jag har beslutit komma mig upp i verlden, uppåt, uppåt. 
<sec/>
Ha, ha, lustigt, Johannes, lustigt! jag tycker om ditt humör, ditt humör tycker jag om, anstalta att min resa till landet sker tidigt i morgon, gör mycket anstalter, jag vill sjelf vara med i anstalterna, fort, fort, fram och tillbaka. Tala icke om för någon, att jag stundom är litet yr af glädje. Det är en grufligt stor pudervippa du har i hand, Johannes! Se så, börja nu pudra mig dugtigt! 
<chapter/>

<chaptername></chaptername>

<sec/>
Ett slott på en ö i Mälaren. Två unga fruntimmer gå förtroligt uppför en trappa till en liten vacker kammare, den unga frökens rum på slottet. De måste hafva blifvit nyss bekanta, efter de hålla hvarann i händerna: det tycks som de ville lära känna finheten af hvarandras lynnen i fingernas mjukhet. När de kommit in, sätta de sig att sy vid ett bord, hvarpå fruntimmers-arbeten redan ligga framme. 
<sec/>
Men vet du, jag tycker mer om en röd klädning, med svart skärp och stålspänne under bröstet. Tar man sedan en voile och låter den hänga från pannan ned till medjan, så syns sömmen på gazen bättre mot det röda. 
<sec/>
Jag går ej ifrån den blå. Jag vill också på den hafva svart skärp med stålspänne. Ack, hvad jag tycker om den blå klädningen! 
<sec/>
Din hy passar för det blå – 
<sec/>
Du har också en skär hy: men behåll den röda klädningen, du, ditt svarta hår passar bättre för den. Efter jag får, så skänk mig den blå. 
<sec/>
Lofva mig då, att du skall blifva hos mig och ej fara bort, utan sy och hjelpa mig med mina foglar och gå med mig i min trägård. Jag är ett halft år äldre, så jag har rätt att befalla. 
<sec/>
Befall, du Rosa – men jag har icke mer något silke. 
<sec/>
Se här är min ask. Nej, se der – bredvid din arm. 
<sec/>
Det här är icke sysilke – det fins bara schattersilke i asken. 
<sec/>
Du tar orätt nystan – se der bredvid! 
<sec/>
Ack Rosa, min Rosa, tack för den klädning du skänkt mig! och så vackra strumpor och skor! Jag skall ej se illa ut, när jag får min nya klädning på mig med svart skärp och stålspänne, och går genom en skog. 
<sec/>
Du har ej fått den änn: du skall bli hos mig fjorton dar först: minst tre veckor. 
<sec/>
Din far tycker ej om att jag går här. 
<sec/>
Pappa är förtjust, när han får röka sin turkpipa på afstånd och höra flickor sjunga. Han har sjelf varit den vackraste adelsman i orten. 
<sec/>
Aj – aj – 
<sec/>
Ja, det är ena besatta synålar. Jag har också brutit af tre stycken, och stuckit mig under naglarna. Jag har rättnu fula naglar på alla mina pekfinger. 
<sec/>
Jag skall brodera åt dig, så slipper du sticka sönder dig. Ack, se i den der lådan! 
<sec/>
Ja, är icke det ett vackert tyg? Det är ras de Maur. 
<sec/>
Rosa! gif mig en aln af detta sköna tyg, eller två. Jag skall tala om för dig, att jag känner borta på ett ställe en liten gosse, som jag vill göra ett par små täcka plagg åt – 
<sec/>
Åt en gosse? Det kommer an på hur han ser ut. 
<sec/>
Han är vacker som en dag. 
<sec/>
Och jag skulle låta dig sy sådana plagg åt – och i min kammare? Nej, vid Gud. 
<sec/>
Ack, var så nådig med dina läppar, som du ler med dina ögon. Jag skall sätta ett perlband kring mina lockar, och så knäböja för dina fötter att offra dig mitt hufvud – låt mig få sy i din kammare, och skicka till min lilla vackra gosse – 
<sec/>
Din lilla gosse? men, min store Gud, hvad säger du? 
<sec/>
Dörren, som stått på glänt, slås af luftdraget igen, så att ingenting kan höras mera. 
<chapter/>

<chaptername></chaptername>

<sec/>
Danderyds prestgård. I ett hörn af gården står ett ämbar, hvaröfver en duk ligger; och det synes af tillställningarne att man håller på att brygga ättika. I sällskap med Fyring kommer Libius; han lyfter på en flik af duken, men drar sig hastigt tillbaka med näsryckningar. 
<sec/>
Det observeras i natural-historien om Elefanten, att han luktar på rosorna innan han äter upp dem: men dig bedyrar jag, Fyring! att jag icke vill lukta på denna ättikan – 
<sec/>
Det kan ej nekas, att sakerna i detta ämbar skymfa näsan. 
<sec/>
Gode Fyring, säg mig allvarsamt och uppriktigt: är det verkligen en fullkomlig omöjlighet att äta sillsalat utan ättika? – – Nej, min vän, lägg ned duken på ämbaret tätt igen. – Jag kan dö, Fyring! men jag kan icke brygga ättika. 
<sec/>
Lillaste farbror, följ derföre mitt råd! 
<sec/>
Ack, Fyring, jag har icke mycken fröjd i lifvet. Hvad har jag för umgänge? hvad för nöjsamma göromål? hvad för tröst? Käraste du, undra ej om jag finner sorgligt, att åtminstone ej ha glädje af min mat. Sillsalat – Fyring, jag måste säga dig det – sillsalat har varit mig kär allt ifrån min spädaste barndom. Skall jag nu mista äfven den? 
<sec/>
Köp derföre ättika från Stockholm. 
<sec/>
Prestgårds-arrendet ger svaga inkomster, ganska svaga, och faller oordentligt ut, det vet du bäst, min arrendator: jag får akta mig att köpa, jag måste göra min ättika sjelf. 
<sec/>
Tag, som jag sagt, en mamsell ifrån staden, som står för hushållet, och drag i stället in en piga. Tårarna komma mig i ögonen när jag betänker: Farbror Libius måste brygga sin ättika sjelf! 
<sec/>
Jag är mycket fallen för en husmamsell, Fyring. Den vi besågo på Malmens grubblar jag ofta på. Men betänk – huru massiv var hon ej om rona! huru axelbred! om hennes näsa vill jag icke orda. 
<sec/>
Mig förekommer dock, att skönhet och behag till någon del kunna umbäras vid ättikebrygd och surstekskokning. 
<sec/>
Ack, Fyring! jag är i dag underlig till mods. Näcken vet, att jag varit sorgsen allt sedan kl. 12. Jag är gammal, Fyring, det vet du; jag är en gammal narr, det vet du kanske icke. Hvarföre skall jag hafva detta förbannade tycke för nätthet och snygghet? Ack hvad jag processat med mig sjelf! Är det sundt förnuft i att hafva någonting emot breda ron, eller ryggpucklar, eller yfviga, röda näsburar? Nej – nej – nej! Är det klokare att vara ren, än smutsig? hvit än grå? rak än krokot? hvad är för förstånd i all denna grannlagenheten? – Innan jag dör skall jag vara klok, Fyring, det har jag beslutit. Gör mig den hederstjensten, att i morgon hemta ut den omtalade mamsellen från Malmens källare; jag vet hon är färdig att resa; men köp mig med detsamma två buteljer malvoisier, för att muta mig sjelf till hennes förmån, ty jag vet att det behöfs innan jag blir van. Jag vill hädanefter dricka oftare, för att blifva klokare och ej efterfråga så mycket här i verlden. Fyring! får du vid sina tillfällen snubbor af Libius, för att arrendet fallerar, så kom in och drick till tröst ett par glas med mig. Det skall bli annat! 
<chapter/>

<chaptername></chaptername>

<sec/>
Landsväg. Regnig himmel. Grefve Falkenburg åker i en resvagn med uppspänd kur. 
<sec/>
Här gå två vägar, hans Nåd, hvilkendera skall jag taga? 
<sec/>
Se upp öfver den töckniga skogen norrut: der ser du två svarta torn, och mellan dem en mur på mörkgröna klippan i skyarna. Har du skarpa ögon, så ser du en försilfrad falk med smaragd-ögon på urtaflan; han pekar med sin fot på klockan 4. Detta är mitt slott. – Håll vägen dit trädhanden pekar på pålen. 
<chapter/>

<chaptername></chaptername>

<sec/>
Vägen utanför en prestgård på Svartsjölandet. Afton, månsken. Prosten, åttatio år gammal, har satt sig ned på en sten vid vägen; prostinnan står bredvid. 
<sec/>
Farväl! nu går jag. Hafven tack, J gode! 
<sec/>
Hvarthelst jag kommer, mins jag evigt er. 
<sec/>
Mitt fromma barn, ej tacka oss: – vi tacke! 
<sec/>
Ty Herrans nåd har varit stor, som sändt dig 
<sec/>
Så god och hjertlig hit till våra nejder. 
<sec/>
Det herberge vi gifvit dig, hur ringa! 
<sec/>
Sjung ännu några visor för oss, hör du: 
<sec/>
Ej lemna barnen, som på logen dansa, 
<sec/>
Förrän de än en gång din skål få dricka, 
<sec/>
De älska dig så mycket, mycket. Säg oss 
<sec/>
Hvart ämnar nu från oss du längre vandra? 
<sec/>
I många trakter anden ledt mig; gode, 
<sec/>
Som upp mig tagit har jag alltid funnit. – 
<sec/>
Hvi skiner så din kind af blekhet? – O ej – 
<sec/>
Ej tystna. Aldrig såg din kind jag sådan? 
<sec/>
Ack, lik en månskensstråle genom lunden, 
<sec/>
Mig vemod gripit, då jag er fått skåda 
<sec/>
Och denna prestgård – lik min barndoms hem! 
<sec/>
Min moder, du, o moder min, osäjlig, 
<sec/>
Onämnelig en längtan drager mig 
<sec/>
Tillbaks till barndomshemmet, der du ligger 
<sec/>
I Danderyd i griften, o min mor! 
<sec/>
Dit vill jag vandra nu, och ljufligt gråta 
<sec/>
En stund, och bedja Christus på din grafsten. 
<sec/>
Se’n åter ut i vida verlden går jag, 
<sec/>
Och ej mitt knä skall stappla mera, ej 
<sec/>
Mitt hufvud sjunka för den bistra vinden 
<sec/>
Om hösten. 
<sec/>
Dotter! 
<sec/>
Hvarför gråter du? 
<sec/>
Hör, barn, kyss tårarne ur mina ögon: 
<sec/>
Gud styrk din tro! 
<sec/>
Ej neka min begäran, 
<sec/>
Tag denna halsduk, som jag sjelf har väft 
<sec/>
Af lingarn, som jag sjelf har spunnit, bär den 
<sec/>
Om hufvudet, ty blåsten är rätt kuslig. 
<sec/>
Min käraste, hur täck du är – så lik 
<sec/>
Min döda Anna! hör du, tillåt mig 
<sec/>
Få nämna dig min dotter – 
<sec/>
Dig, min fader 
<sec/>
Jag kalla får? Lägg dina mjuka händer, 
<sec/>
På håret – på min hjessa! så välsigna 
<sec/>
Mig nu. Ej någonsin har jag en faders 
<sec/>
Välsignelse fått smaka. 
<sec/>
Darrar icke 
<sec/>
Min hand af glädje på din panna? 
<sec/>
Tack. 
<sec/>
Och vare denna bön och signing kraftig, 
<sec/>
Den jag som andans man och far dig gifver: 
<sec/>
Så att om bister nöd, om död dig drabbar 
<sec/>
På vandringen, och om du sakramenten 
<sec/>
Ej njuta får, ja (hvilket Gud förhindre!) 
<sec/>
Om äfven christelig begrafning ödet 
<sec/>
Ej unnar dig, och om ej prestahänder 
<sec/>
Dig sist ledsaga få – så vare detta 
<sec/>
Till helgning nog, i Herrans Guds namn, Amen. 
<sec/>
Nu är jag vigd till döden som till lifvet. 
<sec/>
Du frida, klara måne, du var vittnet. 
<sec/>
Farväl – så vandrar jag – farväl! farväl! 
<chapter/>

<chaptername></chaptername>

<sec/>
Falkenburgska familjegodset på landet, stora vapensalen, ljus brinna. 
<sec/>
Hvarföre runkade Johannes på hufvudet när krigsrådet Anfelt talade med mig om synerna; och talade så ganska förståndigt, att jag känner mig nu vara en ny och en annan menniska igen? – Vi äro ensamne, lägg bort all förställning! 
<sec/>
Johannes aftager förklädningen: löshåret, vaxnäsan, m. m. 
<sec/>
Narr af evighet, skall du oupphörligen skämta? Icke bad jag dig aftaga denna din kropps förställning, utan din själs och din persons. Jag befaller dig, var rätt fram och svara, vet du något särskildt om spökena här, efter du synes ogilla Anfelts uttryck? 
<sec/>
Krigsrådet Anfelt var fordom de högvälborna unga grefvarnes informator. Men jag var redan då en liten tid deras betjent. Fördenskull voro vi två alltid af olika tankar. 
<sec/>
Hörde jag nånsin Johannes prata snack? Timmarne ila mot midnatt, och jag vill fatta mitt beslut, antingen jag efter Anfelts påstående skall förakta alla syner här och resa bort, eller om jag skall afvakta den stund då de trogne påstå, att något underligt visar sig. Det är nu lördags afton, då den der stora synen alltid skall förekomma. Hvad säger du? 
<sec/>
Timmarne ila mot midnatt. 
<sec/>
Skall jag resa? har du något emot Anfelts råd? 
<sec/>
Det finnes intet helvetes spöke, ingen djefvul – detta var Krigsrådets ord. 
<sec/>
Johannes, Johannes! när jag känner huru mitt bröst klappar, tycker jag att äfven ditt kunde slå af någon mildhet – var barmhertig och förklara dig! 
<sec/>
Gif mig din hand! 
<sec/>
O krama min hand ej så, ej så! 
<sec/>
Anfelt har här aldrig sett någon syn, ehuru han varit tillstädes de beryktade timmarne – och i allmänhet se förståndigt folk aldrig någonting – detta var hans ord. 
<sec/>
Jag trodde också dig af en stark natur, Johannes. 
<sec/>
Anfelt är en mask. En mask borrar sig fram genom jorden. En mask har inga ögon. Han har alltså rätt, att han ej kan se något. 
<sec/>
Men – Johannes, som är hög, himmelsk och klarseende, han har både sett och hört! 
<sec/>
Nattens blixtar hafva sitt ljus för dem, som bo i natten; stormen har sin ton för dem, som lyssna på hedarne. Jag har sett och hört. 
<sec/>
Hu – du har sett? du har sett? blixtskådare! stormlyssnare! såg du spökena här? 
<sec/>
Frukta ej att falla, jag håller dig i hand. 
<sec/>
Jag fryser icke ännu, jag darrar obetydligt. O Gud, huru såg min fader ut? 
<sec/>
Hör mig. När nattvinden blåser, då sofva de späde; men de vaka, som folket kallar missdådare. De hafva sinnet öppet för sådant, som ej annat folk se. Jag vakade, jag vankade en natt till detta slott, mitt hem förr en gång. Under det jag ingick i de tomma salarne, kom en åska efter mig, högre dånande än sjelfva åskan derute. Le Rudman, ty Johannes knäföll på golfvet: och se, Falkenburgs Ande kom! Den olycklige vill jag fråga, tänkte jag, hvad som stör hans ro, och jag vill hjelpa honom, tänkte jag. Jag helsade honom nedböjd: jag frågade hvad honom fattades. Men framåt genom salen vandrade han i sitt höga eldsken; han gick tigande, såsom en evig. Då föll mitt mod, jag hade velat fråga den mäktige om hans nöd, jag! men nu anropade jag honom i stället om barmhertighet emot mig; jag knäföll flere gånger i hans stråt, och bad om en droppa ljus öfver mitt eget lifs mening. Ack, onedböjlig såg hans blick bort åt samma håll ständigt, han såg icke på mig. Men vid utgången samlade jag alla krafter och besvor honom vid den högste okände anden, och bönföll hos honom vid hans eget hopp om salighet, att ändock något upplysa mig om det sista tillståndet och en mördares hopp. Då försvann han genom dörren, och jag satt i mörkret ensam på golfvet: jag satt svart såsom salen sjelf. Känn nu på mitt bröst, Rudman! känn, huru fast, huru hårdt; jag vet nu förvisso att menniskor och andar hafva förkastat mig lika. 
<sec/>
Hvad? har Rudmans själ flyktat? vakna upp! vakna upp! 
<sec/>
Rudman far upp. 
<sec/>
Såg Johannes något mera om min far – eller om min – om min – 
<sec/>
Eller om din bror? och om din mor? och om din – – Jag var också här en lördagsnatt, såsom nu, vid Andens stora skådespel. Det är hans själs grundstycke. 
<sec/>
Berätta! 
<sec/>
Rudman – 
<sec/>
Hu – blunda! Du mördar mitt förstånd med dina ögon! 
<sec/>
Stanna i natt här och skåda sjelf! 
<sec/>
Buller nalkas dörren. 
<sec/>
Jesus – det kommer! 
<sec/>
Anfelt träder in. 
<sec/>
Ödmjukaste tjenare, herr grefve och president: jag vill hoppas att jag ej störde er? 
<sec/>
Mycket välkommen, herr Krigsråd, mer än välkommen, jag har saker af vigt, vigtiga – 
<sec/>
Hvad ser jag? Johannes? djefvul! du helvetes spöke! 
<sec/>
Det fins ju intet spöke, ingen djefvul – Krigsråd! 
<sec/>
Stilla er, herr Krigsråd, stilla, stilla. Ni ser ju på livreet, att han är min lakej. 
<sec/>
För Guds skull, hvad tänker herr presidenten på? Denne skälm har dödat er företrädare, han måste genom förklädning hafva narrat sig in i er tjenst, han mördar er! Bof, nu skall du ej rymma undan rättvisan längre, jag vill fatta dig – 
<sec/>
Fatta dig sjelf, om du kan; men jag vill fatta dig. 
<sec/>
Han kastar Krigsrådet till golfvet. Anfelt reser sig likväl hastigt, skyndar ut, och höres ännu i farstun ropa på folk. 
<sec/>
Oförsigtige, hvarföre aftog du förklädnaden, som du aldrig bort aftaga, det var tokigt, hvad skall man säga om mig, som tagit dig i tjenst, tjena mig nu i att fly, fly! fly! fly snabb, ganska snabb, mycket snabb, mitt rykte står i stor fara, och din frihet i största fara .. oh .. 
<sec/>
Rådet är godt, Rudman. Jag skall fly. Godnatt! kanske se vi hvarann aldrig mera: – jo, Rudman, en gång skall du återse mig. En hjelper oss! 
<sec/>
Han flyr. Krigsrådet återkommer med folk. 
<sec/>
Hvar är den listige skallerormen, mördaren? 
<sec/>
Ville han mörda mig, tror Krigsrådet, jag häpnar verkligen för att han ville mörda mig – snabbare än jag hann fatta honom, flydde han – 
<sec/>
Hvart? 
<sec/>
Stanna hos mig, herr Krigsråd, jag vill hafva vigtiga upplysningar af er, stanna, detta är den stora Riddarsalen, så märkvärdig för familjens historia, är det icke? jo det är det, i fonden ser jag det höga, invigda monumentet, som väcker all min stolthet och all min sorg, det är den majestätiska grafvården, i hvilken mine förfäder hvila, der äfven jag en gång, om jag ej sviker ärans stråt, och om ej hoppet sviker att kröna äran, skall nedlägga min trötta förgänglighet – ja visst skall jag det, oh – ja, godt, herr Krigsråd, det skall jag! – dock, herr Krigsråd, huru mycket märkvärdigare förekommer mig icke nu detta monument, då så underbara saker berättas, då detta rum är sjelfva den omtalade skådeplatsen för uppträden, som förståndet nekar mig att obesedde förakta, lät oss sätta oss i denna kanapé, herr Krigsråd, jag skall fråga och ni skall svara så fort jag frågar – frågar – frå – 
<sec/>
Men – för Guds skull, herr president, hvart rymde bofven? han måste fasttagas. 
<sec/>
Bofven, låt se, låt mig tänka efter, bofven rymde ut genom denna dörr. 
<sec/>
Omöjligt: genom den inkom jag med mitt folk. 
<sec/>
Rigtigt, rigtigt, genom detta fönster hoppade han ut, det var rigtigt. 
<sec/>
Men vill då herr presidenten gäcka mig? Dessa fönstergaller hafva ej den ringaste öppning. 
<sec/>
Åh, herr Krigsråd, hvad är det jag säger? genom den här andra dörren var det han sprang, det är mer än visst, låt folket springa efter honom, sätt er sjelf hos mig, jag vill samtala med er – ack, herr Krigsråd, det är icke allt bra – 
<sec/>
Skynda folk! två dukater får den, som först griper honom. Stilla er, bäste herr president, faran är förbi, frukta ej bofven numera. 
<sec/>
Folket hastar ut. De sätta sig i kanapeen. 
<sec/>
Ja – ja – låt mig nu hemta mig. Låt mig, låt oss förklara oss. Att, Krigsråd, dylika syner äro orimliga och ej ega rum i menniskoförståndets omfång, derom är jag visst öfvertygad, Krigsråd. Jag är det så mycket mera, som jag från min spädaste barndom, då jag var lycklig nog att ega er till ledare, fick den öfvertygelsen mig inplantad, att alla öfvernaturliga ting voro lika många dikter, och af hvilken tro den närmaste lyckliga följden nödvändigt måste vara den, att jag aldrig kunnat vara rädd för sådana dikter, också är jag ej i denna stund det allraminsta rädd, det försäkrar jag, det kan jag bedyra vid det heli – hel – men ni bör å er sida ej undra om denna sak väcker min stora undran, då hela verlden undrar derpå. Ni har sjelf sagt mig, att flere personer härstädes, men isynnerhet Slottspredikanten, gifvit er flere underrättelser, å nej, håll mig ej i armen, jag darrar icke, herr Krigsråd, jag – jag – 
<sec/>
Slottspredikanten är en ung, redlig man; han gör sin tjenst väl, men han är alltför inskränkt. Han säger sig sjelf hafva varit närvarande vid synerna, och tillägger, att man för att se något skall vara uti en alldeles egen (besatt) stämning, samt att hvarje annan, som följer med, men icke befinner sig i samma stämning, ej ser något. Hvad trovärdighet kan han då förtjena, när han till och med sjelf bekänner sig vara visionnaire? och hvad har det för verklig sanning, som blott är subjektivt, ej kan ses af hvem som helst? 
<sec/>
I synnerhet denna natt i hvarje vecka är det ju som stora saker visa sig, nattetid, så här? Säg mig, herr Krigsråd, opartiskt, hvad säger Slottspredikanten, han – 
<sec/>
Det märks huru hvar och en exalterad hjerna kläder det öfvernaturliga i sin drägt: och då härigenom de påstådda synerna få olika utläggningar af hvarje serskild berättare, så visar sig deras orimlighet för den lugne i så mycket ljusare dager. Slottspresten, såsom lärd förstås, omtalar sagan med vederbörliga systematiska förklaringar. Om den stora synen hvar lördagsnatt parafraserar han med en oändlig vältalighet. Andre vilja mena, att spökena dervid äro talrike; men han bestrider detta djerft, påstående att blott en enda ande (nemligen salig excellensens) är den, som uppenbarar sig, och att alla de öfriga gestalterna, som visa sig, endast äro fantomer, hvilka anden ”genom att objektivisera sitt subjekt, framställer åskådliga, för att uttrycka sitt eget tillstånd.” Hela denna syn skall då vara ”en tafla, som successivt tillkännagifver andens lidande och hopp: en tafla, som visar central-lifvet och grund-themat af hela Falkenburgs öde: den skall vara ett litet stycke för sig, som utgör sjelfva den Falkenburgska poesiens medelpunkt.” – Jag mins verkligen de ypperliga fraserna bättre, än jag sjelf hoppats. Vidare i ämnet består synen af två afdelningar. Det gamla Chateaufauconska munkpergamentet, som jag någon gång nämt för herr presidenten, har äfven Slottspresten kommit öfver, och han säger det gifva mycken upplysning öfver den stora synen. Då munkprofetian innehåller, att Falkenburgska ätten slutligen genom mesalliance skulle störtas, och excellensen under sin lifstid, just af fruktan härföre, skilt sig ifrån ett fruntimmer af låg börd, som då redan skall hafva skänkt honom några af kärlekens ljufva offer, hvilka sedan under hans gifte adopterades – 
<sec/>
Rudman för sig. 
<sec/>
Hvad? Gud! kanske var då grefvinnan, min mor, ej min mor? 
<sec/>
– så påstår Slottspresten, att spådomen just derigenom nådde sin fullbordan, herr president, just derigenom att excellensen ens fästade sig vid den. Ty synen skall visa, att det, som utmärkt oroar anden, är att han öfvergifvit sitt först älskade fruntimmer, och att han anser sin slägt undergången genom sjelfva detta öfvergifvande. ”Hade han icke läst pergamentet och förskräckts för ordet mesalliance, så hade han icke fördrifvit sin första kärleks ängel. Men emedan han nu läste sagan och trodde den, så begick han det nämda våldet emot hjertats eld; och sålunda uppfylldes just utsagan om familjens störtande.” Detta allt, som jag troget återgifvit, är den godlynta prestens egna ord, och han säger sig aldrig utan ”exstas” kunna betrakta denna besynnerliga vridning af ödet (ludus fati retortus är hans konst-term). Också jag medgifver med nöje det sanna i denna prestens anmärkning; ty ofta finner man vidskepelsen endast derigenom blifva sannsagd och bära frukt, att dess vidunderligheter tros; då den deremot föraktad skulle hafva uträttat intet. Men huru skall man med denna nog kloka anmärkning kunna förena allt det galna i prestens befängdhet, då han påstår, att profetian också fullbordas, eller, med andra ord, att familjen skall gå under? Lefver icke herr presidenten, en lysande gren i den ståtliga stammen? och herr presidenten behöfver blott gilla ett af de fyra förslag till gifte, som jag uppgjort, för att göra hela det eländiga narrverket om intet. – Men låtom oss sluta det märkliga ämnet, efter det en gång är börjadt, på det vi ej må befinna oss fastnade midt i gyttjan. Detta, som handlade om andens brott och lidande, var den första afdelningen af synen, var dess Nattsida och bakdel – ett af magisterns egna vackra ord, som jag noggrant vill anföra, helst hans meningar, uttryckta på vårt vanliga språk, kanske visade sig litet platta. Om en smula begriplighet fans i förklaringarne här, försvinner dock denna egenskap alldeles, när vi komma till synens andra afdelning. Denna skall föreställa andens hopp och försoning: slägtens upprättelse. En qvinlig medlande person skall här visa sig, hvars förträfflighet och skönhet det verkligen är synd att höra presten beskrifva; ty han faller då sjelf i gråt och är färdig till sjelfmord öfver den sorgen, att en så utvald menniska icke lär finnas på jorden, utan blott är ett ”phainomenon” i andens skådespel. Men befria mig ifrån att nu fullfölja den lärde mannens memoire; ty hans högre utvecklingar ”om denna den andra syn-afdelningens mening, hela länders och slägters försoning medelst enskilda menniskor, som uppstå och liksom offra sig åt himmelen,” hvilket synnerligen här skall ega rum i anseende till den obegripliga medlande flick-personen: huru, vidare, ”denna andra afdelning är synens Dagsida och framdel, huru familjens störtande och upprättelse (i evigheten nemligen) symboliseras genom det grefliga vapnets sönderbrakande och återupphöjande” m. m., allt detta öfverstiger vida ett så inskränkt hufvuds fattning, som mitt. Liksom ej min natur bevärdigat mig med förmåga att begripa sådana saker, förstås det af sig sjelf, att jag också ej nånsin blifvit hedrad med att kunna se dessa smärre eller större syner, som herr Slottspredikanten så rikligen åtnjutit, ehuru jag i sanning någon gång gjort mig den mödan att passa på de beryktade timmarne. – Dock, herr president, vi hålla oss för länge vid detta joller. Jag förlåter gerna menniskorna deras svagheter, blott de annars äro rättskaffens. Naturen och ödet delar mörkt och olika ut sina håfvor, och jag vill för ingen del hafva sagt detta för att sätta den stackars presten i misskredit, då han i öfrigt sköter sin obetydliga syssla väl nog. Men jag har nämt det, emedan jag af erfarenhet vet, att orimligheter på intet sätt bättre upphäfvas, än då man låter dem framställa sig i deras egen löjliga och besatta gestalt. Låt oss nu gå att lägga oss, herr president. 
<sec/>
Låt se, hvad är klockan? 
<sec/>
Besynnerligt – hvad har händt min förträffliga engelska klocka? den har stannat. Jaså, nå det var naturligt, jag drog ej upp den i går aftons, emedan jag var ute och åkte hela tiden. 
<sec/>
Tidens ur står – det eviga är inne – låt se – 
<sec/>
Vi böra tänka på att sofva. 
<sec/>
Jag skall sofva dess mera sedan; men nu måste jag nödvändigt se det pergamentet! det Chateaufauconska pergamentet, som Krigsrådet omtalat, jag skall nödvändigt – skall – 
<sec/>
Denna olyckliga dikt, hvars läsande af excellencen redan gjort huset så mycket ondt, hvartill skulle dess åsyn tjena herr presidenten? det är ej så märkvärdigt, som man tror, ty af ättefadren, den förste Chateaufaucon, kan det alls icke vara (ehuru det kallas hans testamente); ty Saladin, som deri nämnes, lefde sednare. Det är hopsatt af någon munk, österlänning, talmudist eller dylikt, som vill skryta med att kunna profetera, och lätt nog gjorde det sedan händelsen timat. Utom förutsägandet om mesalliancen, innehåller det intet annat, än – än – 
<sec/>
Hvad? innehåller det ännu något mera? det har jag icke hittills fått veta! 
<sec/>
Det dumma och ursinniga påståendet, att alltid någon lefvande descendent, så länge slägten funnes, skulle blifva to – 
<sec/>
Tokig! o Kassandra! 
<sec/>
En förarglig och vidskeplig löjlighet, som blott då blir farlig, om man tror derpå; då (åter genom ludus fati retortus, efter prestens naïva språk, d. v. s. genom ödets vridning) man, skrämd af sagan, gör den för sig till en fix idé, och så möjligtvis i sjelfva verket kan bli det, som sagan sagt. 
<sec/>
Jag begrundar skarpt någonting, ganska skarpt, skarpt, jag måste se pergamentet, herr Krigsråd, visa mig en ynnest, tag fram – fram pergamentet – 
<sec/>
Anfelt för sig. 
<sec/>
Jag ångrar verkligen, att jag skref till Stockholm efter honom; ty min stora plan, att genom personlig närvaro öfvertyga både honom och alla om pratets ogrund, fördröjes endast genom hans svaga nerver: jag inser det mer och mer. I detta tillstånd tror jag verkligen att hans fantasi, ej bunden af något förnuft, skulle vara i stånd att af den minsta småsak retas derhän, att den skulle kunna föreställa sig bilder så godt som någon sjuk eller drömmande, och hvilka bilder sedan för honom och andra skulle gå och gälla som syner. Jag måste på allt sätt söka återfå honom till Stockholm. Att förströs, att glömma, är honom bäst. 
<sec/>
Vet ej Krigsrådet hvar dokumentet ligger, vet han icke? 
<sec/>
Jag tänker efter – 
<sec/>
För sig. 
<sec/>
Det duger för ingen del att låta honom se denna skrift. Att lugnas, att sofva, är honom angelägnast; jag skall aflägsna mig så länge, att sömnen öfverraskar honom. 
<sec/>
Högt. 
<sec/>
Herr president! jag lyder, jag går efter det; men förlåt om det torde dröja, ty handlingarne ligga i vestra tornet. 
<sec/>
Han går. Grefven blir ensam. 
<sec/>
Johannes, din vink är det jag lyder; Johannes, jag lyder dig, jag skall blifva här denna natt. Stanna och skåda sjelf! sade du, Johannes ... 
<sec/>
Grefve Rudman tyckte sig efter ett ögonblick höra ett doft åskslag på afstånd. Nu dånar det för hans sinne hastigt in genom slottet. Den höga dörren till vapensalen flyger upp af en susande vind, som släcker ut alla ljus. Men i stället framgår ett eldsken för Rudmans ögon högtidligt genom den öppnade dörren, och upplyser tingen. I lång svepning kommer något, som han finner vara Falkenburgs ande, förande vid armen en hög qvinnogestalt i sirlig drägt. Qvinnogestaltens blickar stirra orörliga framåt den midt i salen stående grafvården: men andens ögonstenar blicka åt alla håll och träffa äfven Rudmans ögon. 
<sec/>
O alla makter bistå mig! Min far! och hans grefvinna – 
<sec/>
Under högtidliga steg nalkas paret midten af salen. Då brakar det grefliga vapnet sönder på monumentet. Anden drar sin arm från qvinnogestaltens sida, vänder sig emot henne och nickar hotande, förskräckligt. Sist lyfter han sin hand i höjden, såsom af vrede, och hastigt sjunker den höga qvinnan ned till stoft, försvinnande nära grafvårdens venstra sida. Anden går då fram och lägger sin hvita hand på monumentet, och genast upplyses det helt och hållet genomskinligt inifrån. Anden stiger ditinn. Nu synes han sjelf uti griften med hopknäppta händer, liksom bedjande, signa tillsammans en afleden lik: och vid det han sjunker, mörknar allt sken till den svartaste natt. Ej en suck kan höras mera, ej en mask. Det varade så länge, att tiden tycktes dö för Rudmans föreställning. 
<sec/>
Nu höres borta i det dunkla en ton, såsom ljudet af valdthorn på ett oändligt afstånd. Det nalkas – det nalkas i stigande kraft, och blir till en klar basun. Då synen vid grafvårdens högra sida Falkenburgs Ande åter uppstigande i hvit drägt, och ett lent ljus, såsom morgonrådnadens, sprider sig öfver tingen. Anden lutar sig ned emot grafvården, och sträcker ditinn sin hand, såsom vinkande. Se, då uppräcker sig en annan hand honom till mötes: han fattar och för denna hand till sig: nu synas tvenne gossar vid monumentets rand, men bakom dem uppstiger i landtlig drägt en ny qvinnogestalt. 
<sec/>
Jesus förbarme sig, denna har jag en gång som hastigast sett på en gata i Stockholm! det är fru Libius! det är Wilhelm och Jag sjelf, som stå i barnabilder vid griftens rand. Hon! hon var vår moder! 
<sec/>
Hon blickar med nedslagna, hemska ögon mot Falkenburgs ande, och när han utsträcker sina armar emot henne, sjunker hon undan, tillbakadragen. I djupt vemod skakar anden sitt hufvud, men hon sänker sitt emot bröstet. Då falla de begge, fast åtskilde, på knä emot öster, och de bedja så häftige, så bedröfvade, att skenet förmörkas till half natt. 
<sec/>
Men under det att de bedja så, uppstår för Rudmans ögon i ett oändligt fjärran en klar låga, såsom ett ljushaf, och snart derefter synas täcka lundar deri. Midt ibland lundarne står ett högt krucifix, och vid dess fot ligger en blank bila. Men intet lamm syntes till offer. 
<sec/>
Då uppstodo anden och qvinnogestalten, och sågo sig längtande omkring; likväl fans intet offer inför korset till en försoning emellan dem begge. Då gingo de åter och föllo bedjande på sina knän. De greto så mycket, mycket, att perlor rullade fram öfver vapensalens golf, såsom ljusa ögon. 
<sec/>
Hastigt synes i det oändligen aflägsna uti lundarne en klar källa, och rundtom dess bräddar ymniga rosor. Men ur källans spegel höjer sig nacken af en liten flicka. Gestalten växer, såsom skönheten. Då hon uppstigit ur källan, syntes hon gå fram till korset, och hon nedlade sitt hufvud vid dess fot; blott hennes nacke syntes. Under det hon så låg, sjönk offerbilan, liksom en sval frid, igenom hennes hals; och det syntes huru hufvudet med dess långa hår upprann lik en ranka, slingrande sig upp omkring krucifixet. Nu försvann hela den aflägsna taflan med korset och ljushafvet. 
<sec/>
Glad stiger anden upp och qvinnogestalten tyckes vinka honom. Begge, fast åtskilda, gå de till grafvården och nedluta sig vid dess rand. Men qvinnogestalten sträcker in sin hand deruti, och då uppräcker sig en späd hand henne till mötes: hon fattar och för denna hand till sig. Nu står vid grafbrädden, vid hennes fötter, i landtlig drägt, en späd Flickgestalt. 
<sec/>
Rudman störtar ned. 
<sec/>
Hu – det är prestflickan från Danderyd! jag gruflige! hon var min syster! 
<sec/>
Bakom henne knäfaller qvinnogestalten med triumferande anlete, och Falkenburgs ande knäböjer på den andra sidan: men flickan tar begges armar och lägger om hvarandra; och när de sjunka försonade tillsammans, springer flickgestalten, en leks bild, fram till gossarne, och det synes huru desse begge vilja omfamna henne. 
<sec/>
Nu uppstår anden med qvinnogestalten, och med henne under armen tågar han bort från grafven. Monumentet höljes af mörker, men på afstånd visar sig ett skönt landskap. Framför det ligger likväl en djup dal, och en glänsande bro går öfver den i en båge. Ditåt tåga de och bestiga bron, för att komma öfver bort till det vackra landet på andra sidan. Främst tågar anden med qvinnogestalten. Efter gå de begge gossarne (liksom ynglingar, fast små), och midt emellan dem, af begges armar nalkad, flickgestalten. Den ene af gossarne, bilden af Wilhelm, går till höger om henne. Han håller i sin hand en fin glänsande duk, med hvilken han ofta stryker sin panna och sina lockar: och på de blickar han hvar gång derefter kastar på henne vid sin sida, synes det, att den romaneska och någon gång fantastiska onatur, som på jorden och i följd af jordens bildning bemäktigat sig en del af hans väsende och skilt honom från henne, nu allt mer flyktar ur hans ögon, ju närmare han nalkas den himmelska luft, som här flyter i lena vågor. Den andra bilden, Rudmans liknelse, går till venster. De fem vandra och nalkas midten, höjden, af bron. 
<sec/>
Under bron i dalen häfva sig skorpioner och många odjur, och framför alla en slungorm, till sin anblick liknande en skallerorm. Rudmans-gestalten, den venstre gossen, vandrar ostadigt, jängligt: ofta lutar han sig öfver brons ledstång och tittar på ödlorna. Deras krälande tycks honom så roligt, som ville han vara en med dem: han bligar på dem allt mer, allt mer: han drager sin mun uppåt öronen, skrattande. Jängligare ständigt blir hans gång. Sist, vid det han skådar under bron, synes han tillika vilja fatta flickgestalten om lifvet, men genom denna häftiga rörelse kommer han sjelf ur jemnvigten. Och nu – ifrån bron utföre i den våta, dunkla dalen synes sjelfva Rudmansgestalten nedstörta – 
<sec/>
Rudman nedfaller i konvulsioner. 
<sec/>
Ej nog! ej nog, att du föll dit ned, du Rudman! Du skall ock blifva vansinnig, det har Kassandra sagt! sagt! 
<sec/>
Och straxt, när den venstre gossen fallit, höres ett brak, såsom ginge verlden sönder; den ljusa glansen försvinner och natt blir synen för Rudmans ögon. Ej bro, ej dal, ej landskap är till mera. Äfven åskan förstummas. 
<sec/>
Men omsider, sedan sju toner ljudit för hans sinnen, uppgår åter i det oändliga fjärran ett sken, likt ett ljushaf igen, och en leende lund blomstrar ofvan de lysande böljorna. Ur vågorna stiger Flickgestalten. Lik en ljuf och salig gungar hon uppåt. Redan synes hon högt öfver ljusböljorna: öfver lundens toppar redan. Under det hon höjer sig framåt visa sig guldband i hennes högra hand, och det är som droge hon något efter sig. Då ser det ut som en snäcka höjer sig bakom lundens palmspetsar: i den sitta guldsnörena fast. Men på snäckan sitter Falkenburgska vapnet i helhet och ny glans; inuti åka slägtingarne. Men flickan flyger, guldbanden gunga och snäckan följer efter, dragen af henne. Allt ljusare blir taflan: så ljus, att ej någon lund skönjes; och så ljus nu, att ej snäckan och banden märkas. Endast flickgestaltens anlete lyser ännu midt i ljuset. Nu försvinner också anletet: blott ögonen synas, ljusets tvenne dunkelblå källor. Dock – det dunkelblå går till himmelsblått omsider, och det himmelsblå blir till hvitt solsken framför Rudman – ända till den grad slutligen, att han bländas. 
<sec/>
Anfelt träder efter en stund in genom den ena dörren, och det utskickade folket genom den andra. 
<sec/>
Förgäfves, herr Krigsråd! mördaren hade fått för stort försprång; han hade tagit presidentens yppersta häst, vi förmådde icke följa honom. 
<sec/>
Men ve! här ligger ormens, mördarens offer – 
<sec/>
Herr Krigsråd, han är icke död, han rör på sig. 
<sec/>
Han öppnar ögonen – 
<sec/>
Alle störta undan. 
<sec/>
Hu – hans ögon! – hans ögon kasta vansinniga blickar omkring sig.  hos J. P. Lundström, 1839. 
<chaptername>DE FYRA.</chaptername>

<chaptername></chaptername>

<chaptername>FJERDE BOKEN.</chaptername>

<chapter/>

<chaptername></chaptername>

<sec/>
Salen i Danderyds prestgård. Doktor Libius går af och an med ett ljus i ena handen och en tapp i den andra. 
<sec/>
Alla evighetens valfiskar sluke henne med hull och hår, mamsell, om hon ej låter mig göra som jag vill. Hm! har jag icke hyrt mig henne från Stockholm till en skafferimenniska, men icke för att gå och se om mina vinfat och andra saker, som röra fint bränvin. Stilla lugnt, jag går ned i källaren sjelf, och hemtar mig upp sjelf, när jag vill, hur jag vill, hvad sort jag vill, hur mycket jag vill – 
<sec/>
Akta ljuset nu bara! ta mig bu .. busen, går han icke i villan här och tänder på hela trädrucklet. Hahaha! Är han doktor, han, och har ej så mycket begrepp, som att vara rädd för eld? Aj – aj san! 
<sec/>
På min tro, vill hon veta något? vill hon, skall jag säga något för henne, mitt beskedliga stickelbär? 
<sec/>
Nåhh, blås mig ej i örat, jag vill icke höra hans hviskning! hoppar han ej som en kamel? jag måste rädda detta hus ifrån en olycka. 
<sec/>
Hon rycker ljuset och tappen ifrån Libius. 
<sec/>
Aj näcken, näcken – det är ej vackert af en munter flicka att rycka till så der. Var förnuftig och hör mig! att en kjolklädd person är räddhågad, det faller sig naturligt, det stöter mig icke. Men jag vill bära mitt ljus sjelf, jag är icke rädd för eld. Näcken, tror hon jag vill sätta någonting i låga? Åh, jag vill icke bränna upp hela jorden en gång: jag gör en konst på all eld, jag gör en ganska stor – 
<sec/>
Men är hela huset förut uppbrunnet, så hjelper det icke, ser doktorn. 
<sec/>
En kyss, mitt snygga hafvergryn lilla! min näpna vän, en liten, liten – hvad nu, du gamla mamsell! 
<sec/>
Uff otäckingens, hvad doktorn är hundsk, doktorn är mer än en student! 
<sec/>
Ja visst, både i rang och rättigheter; hennes åsyn gör mig helt matfrisk, min lilla vackra – 
<sec/>
Ta mig bu – bu – ger jag icke honom en smäll på det sjuka örat, om han ej låter bli mig. Mins han ej i går aftons hur sjuk och svag han var, och skulle dricka fläderthé, men det gick ej bättre än att hela golfvet vardt som ett förskräckligt elände – och nu vill han vara så morsk? 
<sec/>
Såå, kommer hon ihog det? Hon är just en jungfru minnesgod, mitt nålhus: jag vill låta göra mig till en solfjäder, om jag ej alltid skall kalla henne min Mnemosyne, som så mins allting. Nu ser hon orsaken, hvarför jag aldrig mer som förr håller konto och skrifver upp utgifter, ty hon mins allt sådant åt mig. Ej heller skall hon förebrå mig, att jag ej är så fin och snygg som förr: ty hon sjelf är desto finurligare, tycker jag, hon är just min snygghetsmenniska. 
<sec/>
Uff, sådant väsende han för! Gaf jag mig icke ut från Malmens, endast för det var ett så fult ställe? Nåhh Libius, se så – jag gaf mig bara ut på landet, för jag tänkte som så: i ett anständigt presthus måtte väl ingen snara ställas för dygden? Men se nu ger jag mig härifrån igen, ja, på eviga minuten – 
<sec/>
Åh näcken, tänj icke ut sin sura grädde i så långa trådar: hennes dygd vill ingen ha, ingen alls ha, låt förvissa sig derom. Hvad – hvad nu, blir du blåröd, du vackra qvinna? anamma dina tuppklor; vet pojs och knuffa mig ej! Du obstinata person, jag skall hacka dig finare än fint hackad gräslök i såsen på torra gäddor – på min tro är icke du en grofhuggerska! – aj näcken sjutton gånger i dina örfilar – jag vill låta göra mig till en färsk filbunke, om jag ej kör dig ur huset i denna qväll – 
<sec/>
Såhå? väx ej så yfvigt, kålhufvud! jag är stadd på år, och ta mig busen blir jag icke qvar hahaha! 
<sec/>
Stilla lugnt, du oangenäma eldgaffel – tror du ej, att sedan jag rört om eldbrasan med dig, kan jag kasta dig bakom kakelugnen, så sotigt och gement du än grinar? Jag skall väl veta att packa dig ur huset inom en half sekund. 
<sec/>
Han rycker ljuset ifrån henne och tänder eld i hennes kjortel. Hon springer brinnande kring golfvet. 
<sec/>
Jespos! aj jespos! det brinner! det brinner! det svider på mina ben! 
<sec/>
På dina ben, min unge? stilla lugnt, elden stiger nog. Låt röken göra sin verkan, jag är vis ekonom, jag vill skaffa rökt fårkött i huset. Du invänder att du ej är något får, min vän, och nekom det ej: men ett litet rökt svin skulle du omsider kanske kunna bli? 
<sec/>
Herre min doktor! vatten! vatten! var oss nådelig, här blir en eldsvåda! Är han så smit, att han ej begriper – o min Gud! 
<sec/>
Det som är gjordt med flit, kallas ej våda, mitt kissöga. Jo, jo, spring hon, min nätta himmelskropp med brinnande svans! min Comet lilla! Hurtigt Cometissa! på franska Comtesse – hvad hör jag? har hon blifvit grefvinna? Nå näcken i den grytfröken, så hon har avancerat – Hejsan grefvinna! spring bättre, än bättre! 
<sec/>
Han slår till henne med en viska, så att röken far mot taket. 
<sec/>
Hvad nu? på min tro nappar icke elden i min nattrock? Alla dödens och grafvens daggmaskar utsläcke dig, du niding! O vackra rock! O förskräckliga mamsell, hon har meddelat mig af sitt hjertas låga – 
<sec/>
Tror han mitt hjerta sitter der, han, gåskarl! 
<sec/>
Fyring häftigt inspringande. 
<sec/>
För min Gud, röken slår ut genom fönsterna, hvar är elden lös? 
<sec/>
Ja, min bror, den frågan delade oss, när du kom. 
<sec/>
Och ett sådant spektakel har han hjerta att ställa till, fast hans egen vackra dotter nyss är hemkommen! 
<sec/>
Jaha, jag blir ej försonad förr än jag får råda i min källare sjelf, gå efter mitt vin sjelf. Kors mamsell, sätt sig bara till hvila ett qvarter djupt i en vattuså, så slocknar hon straxt. Tag återigen hit vintappen! Se, min yppersta vän i verlden, bror Wilhelm Fyring har kommit till mig, och jag får ej helsa, ej kyssa honom för ekonomica skull! Hör mig, mamsell, hvarken i tid eller evighet får hon gå ned i min källare. 
<sec/>
För min Gud – i hemlighet – farbror! är det sant, att Henrika nu är återkommen? 
<sec/>
Åja visst är landsvägsmenniskan hemma. Hon kom tillbaka för att gråta på Danderyds kyrkogård vid sin mors graf, sade hon: det kunde vara anständigt och billigt. Nu spatserar hon i snön derute, eller sofver hon i sin kammare, tror jag. Jag vill låta göra mig till en res-trött lappsko, om jag nånsin vill se henne vaken. Stackare. 
<sec/>
O jespos! Nu tar elden upp sig igen – släck, släck, allranådigaste herr doktor! 
<sec/>
Kalla mig allraperukskönaste herr doktor, så vill jag omsider låta henne slockna. Tror du ej, bror, att röken kan skada mina tapeter? jojo jag vill betänka det. Söta bror, bevisa mig den tjensten att taga mjölkbunken deruppe på skåpet och slå ut på min mamsell. Här fins nu intet annat vått till hands att häfva på henne. Ursäkta, du hedersbror, att jag ber dig om en sådan väntjenst, men jag är af min nattrocks släckande hindrad att göra det sjelf. 
<sec/>
Jag skall klifva upp efter bunken – håll i skåpet, mamsell, det runkar. 
<sec/>
Akta er, godt folk, på min tro. Detta skåp ramlade en gång förr och slog min salig hustru till döds. Håll – näcken – 
<sec/>
Fyring jemte skåpet störta till golfvet emot mamsellen: fem mjölkbunkar strömma ut. 
<sec/>
Jag är krossad, inför min Gud! 
<sec/>
Jemini jeminissingens! det är ute med mig, herr doktor Libius! 
<sec/>
Stilla lugnt, den mjölken har förnuft! se, tvenne bunkar föllo så precist, att de med deras slask släckte min mamsell; i det öfriga vill jag doppa min rock. Victoria! vivat Britannia! Du trodde väl på spådomen du, bror Fyring? Vet, min vän, att Libius begriper sina saker. Se nu fins ej en gnista eld en gång. Du trodde väl det skulle bli en eldsvåda i huset, du, lille Fyring? 
<sec/>
Jag menar mitt högra långfinger är förloradt: jag kan ej gripa alls, jag kan ej sträcka ut fingrarna. 
<sec/>
Föll du så dumt, min bror? Detta skåp är af evighet förutbestämdt till otäcka saker. Fort upp på benen, mamsell ankfot, spring in i mitt lilla väggskåp i köket efter min arkebusad-vattenflaska! jag skall sjelf gno dina knogar, söta bror sätt dig! 
<sec/>
Mamsellen skyndar ut. 
<sec/>
Hå, jag börjar andas! Ser herr doktorn nu, att man ej får förakta spådomar? Granris-Kajsa sade allt förut. 
<sec/>
Granris-Kajsa? Jag vill låta göra mig till en kraftlös svafvelsticka om hon sagt mig någonting förut. Dog jag i elden? 
<sec/>
Jaja, herr doktorn har ej sett följderna för helsan änn. Betrakta sin uppbrända nattrock, det gick nära lifvet! 
<sec/>
Nära rocklifvet, min bror har rätt. Då jag ser bakom mig, märker jag, att doktor Libius liknar en svanslös tupp. Åh, kära Fyring, jollrom ej om detta skråcket. Min mamsell skall ner i källaren efter friskt malaga och portvin, som du med skäl älskar: dessutom skall hon tappa i en flaska honingskummil, bära in biffstekar med ägg och soya, samt en och annan ovanlig hjerpe. Så taga vi oss en hjernpressare eller par, och lyckan skall åter blomma på våra kinder. Detta gudomliga skåp, som naturen endast till välfärd alstrat, har redan en gång frälst mig från en hustru, en – och nu från en eldsvåda. Bror, du skall bli förtjust i min honingskummil, jag har distillerat den sjelf med egna händer. 
<sec/>
Tack, lillaste farbror! Oh, mina knogar värka som – aj, aj – 
<sec/>
Vi skola doppa dem i mjölken, tag hit, det lisar kanske något till en begynnelse. 
<sec/>
Ack dyraste herr doktor och farbror! i ett helt annat ändamål åkte jag hit. Mycket säkert har herr doktorn sett huru ifrig jag fordom alltid varit omkring Henrika? Mycket säkert mins herr doktorn, huru jag ledsagade herr doktorn till Granris-Kajsa, bara för att få veta den olyckliga skönas öden? Nu då jag hör, att himlen på mina böner fört henne hem igen, passar jag på, och jag får aldraödmjukast bedja herr doktorn – 
<sec/>
Wilhelm Fyring har mycket orätt i en sak. Har jag icke af evighet bedt dig kalla mig bror, liksom jag gör med dig, min bror? Du får min onåd, om du kallar mig farbror; säger du doktor, så slår jag ihjel dig. O! jag är ingen doktor inför dig, hjertans bror! Du invänder, att jag är fyratiosex år äldre än du, att aktningen kräfver, med mera. Men du bör alls icke hafva någon aktning för mig, vi äro vänner, och vänskapen är en andlig omständighet, som icke bryr sig om kroppens år. Åh för näcken hvad jag håller af dig! tag mig i hand och kyss mig på mund, en gång för alla, se så! Om en minut klinga vi härpå med körsbärsvin – 
<sec/>
Mamsellen inkommer med arkebusadvattnet. 
<sec/>
Stilla lugnt, här kommer Medicinen i menniskogestalt antågande, likväl på ankfötter. Räck mig nu dina fingrar, min vän, jag skall sjelf smörja dig, jag skall vara en läkare för dig, så god som någon sockendoktor, men med ett enda vilkor! du skall säga bror – 
<sec/>
Mamsellen går åter ut. 
<sec/>
Efter herr doktorn befaller, så lyder jag. Min herr bror har en ung – 
<sec/>
Jag är ingen herre. Nå jag är ej en slusk precist, det vill jag icke påstå. Jag är en tjenare, menniskornas tjenare, spirituella tjenare. Kalla mig endast bror, eller du, som du vill. 
<sec/>
Nåväl, Du. Aj, aj, aj, hvad det arkebusadvattnet gör skönt efteråt – ack, fortfar här! – Men hör likväl, min bror! mycket säkert har min bror märkt, att bror har en dotter, som, inför min Gud – som – som jag älskar af hela mitt hjertas – min bästa bror – 
<sec/>
Du skall ha henne, bror Fyring. På min tro kommer ej denna skråman vid pulsen att synas i evighet. Min dotter skall du hafva: hvad dag tänker du stå brudgum? 
<sec/>
Hvad dag? O huru jag smälter vid denna åtankas glädje? Såsom ett socker står jag vid detta ljus och smälter till en karamell. Flytande och genomskinlig känner jag mig af idel sällhet, men – 
<sec/>
Flytande och genomskinlig! Ack du – du min lille Fyring, du har träffat det rätta ordet. O min måg! också jag har, som du, ändtligen träffat den menskliga lycksaligheten. 
<sec/>
Bror har af embetes pligt alltid arbetat på att föra hela sin socken till lycksaligheten; det vore då hårdt, om bror ej sjelf – men – 
<sec/>
Lemnom det. Lemnom embetet, min måg. Ack näcken betänkom att ej evigt sitta fast i de menskliga svagheterna. Hvad är allt detta? jag tycker ej om att våldföra menniskor. Hvad är dock omsider detta stränga förstånd, som endast vill plåga sig sjelf och göra andra plågade? Hvad är all fåfänglighet i kläder och moral och lyx? Hvad är allt detta högmod att hålla noga ordning på sitt lif, och vara en öfversittare? Hvad blir väl af dessa skentingen till sluts? Ack Libius vill komma till ro. 
<sec/>
Min gode svärfar! 
<sec/>
Jojo, Wilhelm lilla, vid mina år ser man hvad verlden duger till. Det är allt förtorkadt häftplåster, som ingen vis fästes af. Flytande! min bror lilla: nicka i rolighet om dagen, slumra i rolighet om natten, min måg lilla; aj, aj, – är icke det skapelsens mening att vara säll? andra vilja vara sälla någon gång, jag vill vara säll jemt jag. Hvad hon kan dröja med malagan? Jag tror knappt hon rört sig ned i källaren en gång? Jag tror jag har ej ännu sagt åt henne en gång – Hörhit flaskfodersmenniska! 
<sec/>
Mamsellen kommer in. 
<sec/>
Gå fort ned i källaren, lilla anka, och hemta upp en frisk kanna öl, af det rätta, hon begriper: skynda sig, lilla trollslända, men notabene flaskan också – den med nejlike-knopp! 
<sec/>
Hon går. 
<sec/>
Oh jag slår mig ner med svärfar! Sedan jag blifvit gift, vistas vi hos hvarannan ömse. Men låt oss förut göra paktum, att nödvändigt äta två smörgåsar med hvassbuk emellan hvarje snaps? 
<sec/>
Tig! tig! jag vattnas i gommen onaturligt! när fira vi bröllopp? 
<sec/>
För min Gud, tror svärfar, att något större nöt fins än jag? När jag åkte hit, hade jag min syster Lisen med mig i schäsen, men när jag såg röken af eldsvådan sprang jag in hit. Lisen sitter ännu derute på gården. 
<sec/>
Ut. 
<sec/>
Stilla lugnt, det var ostädadt – spring, spring ut – spring som en raket efter Lisen. 
<sec/>
Fyring återkommer jemte sin syster. 
<sec/>
Lisen skall hjelpa mig att öfvertala Henrika till giftermål, så slipper jag fria. 
<sec/>
Ödmjukaste tjenarinna, herr doktor! Kors hvad hör jag? min goda, söta Henrika är hemkommen? Hon mins väl ännu till sin Lisen? hvar är hon? 
<sec/>
Jaa, hon är hemma nu, gudilof, det har sin riktighet. Välkommen borde jag säga. Hon har väl hört, att hennes bror vill gifta sig här? vi fira bröllopp om fyra veckor eller så. Ack näcken i den aprikosen, så hon kan dröja med likören! Jag vill låta göra mig till en korint, om hon icke nu i källarn står och känner och känner på flaska och flaska, och ändå tar vilse till sluts, så att hon i stället för mitt röda kommer upp med det der sqvabbet, som – jag kör henne ur huset om tre veckor. 
<sec/>
Men herre min söta, så här ser ut? slarfvor och elände rundt omkring? Herr doktor, har ni velat göra en representation af Representationen? 
<sec/>
Mamsellen kommer in med det anbefaldta. 
<sec/>
Holah godt folk! här skall ni få se på bränvin, som representerar godt bränvin. Bestyrmenniska! tag hit korkskrufven. 
<sec/>
Bästa Lisen, hjelp mig att öfvertala Henrika genom hvad puts som hälst, jag är så ovan att fria sjelf. 
<sec/>
Ett puts? O älskansvärda Henrika, skulle jag bedraga dig? Det är så roligt att påminna mig vårt fordom! Mången gång då vi begge och bror Wilhelm lekte tillsammans, som små, mins jag du gick stundom ifrån mig och brydde dig ej om mig: en gång när jag läste högt för dig om en söt flicka, ropte du åt mig: ”Du är visst sjelf söt!” och menade härmed knappt något berömligt, ty du gick bort, och såg ut i din uppsyn som fann du mig tråkig. En annan gång sade du mig midt i synen: Min goda Lisa, jag tror du vet icke hvad du vill, ty du gör den ena stunden tvertemot hvad du sagt den andra. Men, var viss Henrika, jag skall icke hämnas! Tusen gånger, emot en, voro vi alldeles vänner, och hade ingenting emot hvarandra. Hörpå, min bror, intet bedrägeri! 
<sec/>
För min Gud, ej bedraga: men du, som är naïfver och känner till hennes ideer, kan på det aldraömmaste röra henne. 
<sec/>
Tala ni, jag dricker så länge. 
<sec/>
Tack farbror! ja, efter farbror bjuder, så kniper jag mig ock ett glas – 
<sec/>
Min dotter blir ganska svår att knipa, på min tro. Stilla lugnt, min måg, användom snille! 
<sec/>
Något oskyldigt, starkt verkande medel; man står ej till svars för sitt samvete om man bedrar henne. 
<sec/>
Näcken vänta! snillet kommer, jag får snille! Ajaj – Wille Fyring måste bli min måg. 
<sec/>
I sjelfva verket vill jag göra allt hvad som dertill kan vara nödvändigt. 
<sec/>
Ha, ha, ha, se hur det skåpet ligger framstupa på magen, just som det låg och bad om förlåtelse för alla sina dumheter? 
<sec/>
Skåpet? O, jag vill bums låta göra mig till en löfruska, om jag ej nu har planen! jag har planen! 
<sec/>
Högtälskade svärfar, två halfankare vin ligga hos mig hemma för er räkning. 
<sec/>
Två halfankare. Hörpå, Wille Fyring, min måg, du är min son. Lyssnen på planen, o mina barn. När min hustru dog, tillgick det så, att min dotter omstjelpte detta skåp på sin moder. Min dotter har omsider af samvetsqval blifvit förryckt och rymt huset, som ni vet. Hon tror positivt att folk lefver efter döden, och är fast öfvertygad om andar, emedan den sednare tron är en nödvändig följd af den förra – 
<sec/>
Systern för sig. 
<sec/>
O min lilla söta Henrika, huru liknar jag icke dig! 
<sec/>
Låt se, om en menniska lefver efter döden – så är hon en ande – ja, det är rätt. Det är mycket dumt att tro på andar. Det gör man aldrig, farbror, och jag skulle ej tycka om detta hos min hustru, men likagodt, det är ett lappri, låt oss höra planen. 
<sec/>
Jag måste utlägga detta, rörande min dotter, att ni måtte begripa min plan. Dock, Wille! det är någonting hos min dotter, som är på ett kuriöst sätt underbart. Jag ber er vara förvissade, att hon i somt är ganska klok, ja klippsk. Jag glömmer henne aldrig i afseende på hushållet. Här kommer till exempel en gumma – drick litet, Lisen! – vill sälja ägg, går in i köket och frågar: vill nådig doktorns köpa ägg? här är ett tjog. Henrika tar korgen, och – var säker – hon räknar; hon finner bara nitton ägg i korgen. Hörpå, min gumma, säger hon, ni ljuger! Nej, ni narras, säger hon; jag ger er inga tjugu skilling, utan nitton, ty här är bara nitton ägg! – Hvad säger ni? är detta icke klokt? En annan gång kommer en annan qvinna, hon förmäler sig ock hafva att sälja ett tjog ägg. Henrika räknar och finner tjuguett ägg. Hörpå, min vän, säger hon då, ni skall hafva tjuguen skilling (välförståendes att ägget gäller en skilling per stycke); ni skall icke ljuga er till skades och kalla detta blott ett tjog! Jag anför med nöje denna händelse om Henrika, emedan den, utom klokheten, äfven bevisar en ärlighet, rätt märkvärdig, emedan den går emot sjelfva egennyttan. 
<sec/>
Men, älskade barn, Lisen och du Wilhelm, tron J att detta gäller om allt? Nej, visserligen icke. Ett contrarium emot detta klara förstånd röjer Henrika, då fråga är om andra ting, i synnerhet om otingen (jag menar sådant, som näcken vet om det fins till, men åtminstone af ingen kan begripas). J skolen få ett bevis härom. 
<sec/>
Hafven J hört den beryktade historien om Silkesfröken? 
<sec/>
Detta var länge en saga i hela nejden. Henrika var åtminstone sina tio år när Silkesfröken dog. 
<sec/>
Här på Näsby bodde nemligen den tiden ett förnämt och grefligt, fast ej så förmöget herrskap, som hade en enda dotter. Hon var icke utrustad med denna naturens håfva, som benämnes skönhet; men det är osäkert, om icke hennes själ till en del besatt denna egenskap. Hon gick beständigt klädd i grått sidensarge, och som hon allt mer upphörde att vara ung, kom hon slutligen in i den ålder, då öknamn begynna tilläggas menniskan; och de kallade henne allmänt Silkesfröken. 
<sec/>
Hon hade ett ömt sinnelag. En gång var det grefliga herrskapet bjudet på barndop till Kävinge, och Silkesfröken var med. Då kom hon att stå jungfru-fadder emot en ogift vacker Grefve från Skåne. Det hör till bruket, min Fyring, att fadderkyssar gifvas och undfås. Detta skedde. Men Silkesfröken kunde ifrån denna dag ej lemna grefven ur sitt minne. Hon viste väl med sig, att hon ej var vacker, men likafullt drogs hon till grefvens sida, och det skall hafva varit något ömkeligt för de skarpare menniskokännare, som varit närvarande, att se huru hon på en gång ville draga sig undan grefven, men icke destomindre saknade styrka dertill. Omsider lyktades detta så, att hon en eftermiddag skall hafva bedt grefven följa sig, emedan hon hade ett grannlaga förtroende att utbedja sig af honom: hvarföre han, såsom hyfsad och väl uppfostrad karl, ej ville neka att tjena henne i en sak, som han trodde angick någon vigtig familjeaffär, så att han följde med henne in i en mörk löfsal. Hon skall då med tårar hafva först bedt honom icke le, och icke förakta en olycklig vanlottads sorg; samt derefter anhållit hos honom att han ville förlåta, det hon af svagsinthet ej alltid kunde undvika att visa en person sin kärlek, som hon egentligen icke ville visa den för. 
<sec/>
Grefven råkade – ty det är en sanning, mine barn, att hyfsningen, äfven hos de rike, icke alltid öfverstiger en viss gräns – grefven råkade härvid i ett så starkt skratt, att gästerna sprungo till, och måste taga honom i sina armar för att hejda honom; men Silkesfröken funno de blek och afdånad på sanden. Hon bars in och dog tvenne nätter derefter. 
<sec/>
Henrika, en liten flicka, var den tiden några veckor hos grefvinnan på Näsby, emedan hon älskade flickan. Alla förskräcktes för den svåra händelse som timat; och ännu mer emedan den skånske grefven också straxt efter Silkesfrökens dödsfall inföll i en sjukdom, som varade länge, blandad med yrsel och konvulsioner. Och såsom hans kindben härunder ofta nog förekommo blåaktiga, utspriddes af hans skalkaktige ungdomsvänner det ryktet, att Silkesfröken spökade, samt hvarje natt gick in till grefven och nöp honom. Detta, min Fyring, var en artig allegori på straffet för oanständigt skrattande. 
<sec/>
Men nu skolen J blott höra. Henrika ej blott tog spökeriet för en afgjord sak, utan hvad gjorde hon icke än vidare, när hon kom hem till oss igen? Hon förkunnade helt bestämdt, att hon sett spöket. Tjenstefolket häpnade och Henrika fortfor: Jag stod en afton kl. 12 vid fönstret på Näsby. Först hörde jag flere starka slag på jorden. Sedan såg jag i månskenet Silkesfröken i sin vanliga grå, skinande drägt komma gående förbi löfsalen, der den elake grefven hånat henne; och hon nickade ditinn flere gånger. Sedermera gick hon ner till sjön att bada sig, och doftade derefter bort i luften, som en ren och befriad ande. När jag hörde Henrika tala så, blef jag i början vred öfver att en sådan vidskepelse skulle rota sig i det späda barnets tankar: men när hon ej efterfrågade mina tillsägelser, jemväl hela socknen tog hennes historia för sanning, vardt jag alfvarsammare och åkte till Näsby. Jag utforskade då huru allt hängt ihop. Samma afton hade en af grefvinnans gråa vagnshästar, ett förträffligt, väl skött och skinande kreatur, sparkat upp stalldörren med starka slag, och, drifven af törst, begifvit sig till sjön att dricka: men under vägen, såsom hästkreatur ofta göra, nosat på den omnämnda löfsalen, äfvensom derstädes afbitit många löf, för henne i anseende till nattdaggen läskande och goda. 
<sec/>
Jag hoppas J kunnen begripa min förtrytelse, då jag, oaktadt detta sanna förhållandes upprepande för Henrika, ej kunde förmå henne att erkänna min förklaring. Hon gick och teg, hon bara. På min tro, hennes envishet och afvighet att icke tro vanliga saker förr än hon sett och undersökt dem sjelf, kan i storhet endast jemnföras med hennes lätthet att tro öfvernaturligheter. Häri fins ingen snarare förvillad; ty om hon hör den halfqvädnaste visa om något ditåt, så ser hennes förb. inbillning straxt hela rymden full af fantasmagorica. Näcken hvad detta gjort mig ondt! Men då det ofta skadat, må det också en gång lända henne och oss till gagn. Härpå bygger jag nu min plan. 
<sec/>
Silkesfröken! ack, ack – 
<sec/>
Hör på planen nu, och dröm icke Lisen! 
<sec/>
Grumsom ej, mina barn; grumsom aldrig! Skåpet ligger nu i samma positur, som då hon slog ihjäl sin stackars mor, och redan denna anblick skall göra henne medtagen. Nu skall Lisen med svepning och slöja utkläda sig till min aflidna hustru, hvars målföre, längd och ställning hon liknar mera, än jag liknar doktor Libius. Bror Fyring skall sätta blommor i skorna på sig, blommor i knäbyxspännsknapphålen, dito i mun och bakom öronen; ty dylikt älskar hon. Derpå släcka vi ljuset, och jag lägger mig att sofva. 
<sec/>
För min Gud, om jag begriper denna plan. Nog kan syster snart agera spöke, hon är svartklädd, blek, och har alltid sett litet hiskelig ut – 
<sec/>
Ypperlige loftalare, du bör göras till orator, men – 
<sec/>
Hon är ett höns, Lisen, och hennes bror en dromedar. Månne de höra mig? gifva de ett grann attention till hvad jag säger, månne? 
<sec/>
Dyraste svärfar förlåt, jag förstår ej planen! 
<sec/>
Förlåt oss! förlåt! 
<sec/>
Stig upp, mitt linfrö, jag ville bara skrämma henne, på min tro. Skynda sig nu, det blir allt mörkare på qvällen, tag detta lakan till svepning, vi hafva månsken, kläd ut sig fort. Se der i fönstret, Fyring, tag alla blommorna ur krukan och stick i dina kläder, ty ute växa inga vintertiden, som du vet. Här lägger jag mig att sofva sött, och jag vill låta göra mig till en svart fernissad menniska, om jag nånsin talar ett enda ord under hela hennes aktion, Lisen. 
<sec/>
Paus. Libius slumrar in. 
<sec/>
Ack, ack, nu förstår jag idéen: jag ställer mig bakom skåpet: ställ du dig på knä der i vrån, min bror. Men aj, aj, skynda dig! Henrika kommer – jag hör hennes steg. 
<sec/>
Lisen släcker ut ljuset. 
<sec/>
Amorina, med en söndrig halmkrans på hufvudet. För sig. 
<sec/>
Ljufliga inre sken, har du för evigt flygtat? Ack, Wilhelm! aflidne! jag kan icke längre förneka det, du är det, som hemsk och obegriplig ställt dig i min klarhet, och utsprider natt ifrån en punkt. Aldrig, aldrig vill denna punkten ljusna! Du, min förbleknade stjerna, ditt sista förskräckliga möte, när skall det gå ur mitt minne? kunde jag blott veta hurudan du är? så lik dig var du, och dock så vidunderligt kall och olik – 
<sec/>
Hon träder in i salen. 
<sec/>
Och icke vill min moders fromma vålnad tala till min tröst, hur ofta jag än går omkring hennes grift på min vackra, älskade kyrkogård! huru ljuflig var ej min vandring i alla landskap? men allt ifrån den stund, jag om aftonen lemnade den der prestgården, och vemodet med månskensblickar grep mig och tvang mig att vallfärda hit till min moders graf, huru har icke mitt sinnes mörker allt högre stigit? 
<sec/>
Henrika, mitt barn! 
<sec/>
Det är min mor! min mor! ack du har då hört min bön? Ur himlens klara blomsterdalar försmådde du ej ändå, att komma ned till mig? Ack, jag vill sätta mig vid dina fötter: se så, spänn åter ut din själs vingar, och flyg bort med mig ifrån den bittra, svåra jorden – 
<sec/>
Henrika, hör, jag har en ljuf befallning att förkunna dig. 
<sec/>
Tala – o tala! 
<sec/>
Gift var blandadt i förhållandet mellan Libius och mig, medan jag lefde. Du vet det nog, ty hela församlingen såg det. Henrika, goda barn, du skall gifva oss ro, du skall vara försoningslänken emellan din fader och din moder. 
<sec/>
Hur bad jag dig ej ständigt om huldhet emot honom, min arme fader – hvad önskar du än vidare, att jag skall göra? 
<sec/>
Uppfyll mitt bud, så gifver du mig ro. Mins du ännu Wilhelm, din fordne vän? Men du har väl kanske glömt hans utseende, fruktar jag; han har nu också växt och blifvit sig något olik – 
<sec/>
Hvad ord? hvad hör jag? talar du om Wilhelm? 
<sec/>
Tag Wilhelm till din man, jag bjuder dig. 
<sec/>
O silfvervågor, börjen J så underbart bölja omkring mitt häpnande hufvud – 
<sec/>
Ve mig, om du tvekar! 
<sec/>
Ack mins du, min moder, då du ännu bodde på jorden, och hörde mig tala om min arma kärlek, och om honom, Wilhelm, huru du då blef slagen af hastig bäfvan, och besvor mig att fly? Nu har du ändrat dig – löfven på Zions palmskogar hafva vinkat dig om, att Wilhelms famn ej var min afgrund, o moder? Ja, ja, de höga änglar äro ett godt sällskap, de hafva upplyst dig. Hör mig: ty nu har också jag en begäran – berätta mig om Wilhelms vandel, säg hvarest är han efter döden? en gång har jag träffat hans vålnad på jorden – så lik honom – men dock likväl så grufligt olik. 
<sec/>
Systern för sig. 
<sec/>
Gud! Gud! hvad är detta? 
<sec/>
Du darrar, moder! darra icke, hör mig – 
<sec/>
Hvar vistas Wilhelm? hurudan nu är han? 
<sec/>
Henrika, låt ej dina tankar förirra sig i det evigt obegripliga, sänk dig till jorden och fyll der din bestämmelse! lyd din fader och mig – 
<sec/>
Hon pekar. 
<sec/>
Se din Wilhelm! 
<sec/>
Min söta flicka! Här är nu halfskumt – 
<sec/>
Hu fallne ängel! hiskeliga spöke! 
<sec/>
Du är min Wilhelm ej! säg, jag befaller, 
<sec/>
Förskräcklige, ur hvilken afgrund steg du? 
<sec/>
Skall du tala så? är det på den fason du faller i din gamle väns armar? 
<sec/>
O Gud i himmelshöjd – min Wilhelm du? 
<sec/>
Men, min bästa du, hvad kommer då åt dig? 
<sec/>
Du! du! väl ser jag dig med täcka blomster 
<sec/>
Ur helvetet, förrädiskt smyckad, stigen 
<sec/>
Hit upp i denna skumma sal – dock ande, 
<sec/>
Vid Gud och helga Skriften jag besvär dig, 
<sec/>
Bekänn, bekänn, du är min Wilhelm icke! 
<sec/>
Hon knäböjer framför Fyring, som också står på knä. 
<sec/>
Ack hör mig, jag för dig skall gråta, skall 
<sec/>
Din skuld, förtappade, med eget blod 
<sec/>
Två af – men säg blott, säg: Jag är ej Wilhelm! 
<sec/>
Hm, visst är jag det. 
<sec/>
Hu, döde du – en gång du ljög, då du 
<sec/>
I lunden skref, att dig jag hade mördat – 
<sec/>
Men jag skall säga dig en evig sanning, 
<sec/>
Att, vålnad! det är du, som mördar mig – 
<sec/>
Är jag död? är jag en vålnad? jag kan icke begripa det. Vet du, Henrika, det här går icke an längre. 
<sec/>
Ack hvilka uttryck – stackars Amorina – 
<sec/>
Ve den, som allraförst den tanken fick 
<sec/>
Att så i jorden frön till vackra rosor: 
<sec/>
Till frost och bittra hagelskurar drar han 
<sec/>
Ur jorden upp dem – stackars, stackars barn! 
<sec/>
Tron mig, bli qvar i dunkla, döda mullen! 
<sec/>
Om haglet skonar, skall dock menskofot 
<sec/>
Förtrampa er till hån – till hån – till – oh! 
<sec/>
Detta är obegripligt, och tillika obehagligt. 
<sec/>
O Wilhelm! ja – begripligt – ack begripligt 
<sec/>
Är detta ej! behagligt ej, o hamn – 
<sec/>
Jag en hamn? ett spöke? Gud, jag skyndar på dörren! 
<sec/>
Ut. 
<sec/>
O sista stråle af den sjunkna stjernan, 
<sec/>
Fly dock ej från mig! med dig införlifvad, 
<sec/>
Omkring ditt väsen, om din fot jag lindad 
<sec/>
Dig evigt följa vill uti din afgrund! 
<sec/>
Med tårar, som ej någon sol skall torka, 
<sec/>
Jag dina qval vill skölja bort! Fly, fly ej – 
<sec/>
Henrika stanna! kom åter! 
<sec/>
Min ljufva moder, här vid dina fötter 
<sec/>
Du ser mig åter, mig, ditt fallna barn! 
<sec/>
Hugsvala den förtynande, ack moder – 
<sec/>
Bästa, älskade, du är bedragen! Ah, hvad jag är förskräckt af allt detta! 
<sec/>
Du skälfver, moder? heta, bittra tårar 
<sec/>
Ifrån din slöja stänka? Hu, andinna, 
<sec/>
Är också icke du ur himlen kommen? 
<sec/>
Ack huru skall jag förklara mig? res upp dig i min ångerfulla famn – 
<sec/>
Hvad säger du? hvad ord af dig? o känn 
<sec/>
Min hand, känn is! här vill jag ligga, här 
<sec/>
Förintas! Moder, är ock du förtappad? 
<sec/>
Är ångrens grymma håla din .. din boning? 
<sec/>
Min Henrika! 
<sec/>
Gråt, gråt, dryp dina perlor på min hjessa 
<sec/>
Till likbegängelse! Si jag är slut! 
<sec/>
Stilla dig, olyckliga, bedragna – låt mig förklara dig allt! 
<sec/>
Ack, skänk den multnande en enda tröst, 
<sec/>
Lyft upp din slöja innan jag försjunker – 
<sec/>
Nej, nej, nej! 
<sec/>
Vid Gud jag ber dig! älskade, jag ber dig, 
<sec/>
Skänk mig din fordna, vackra blick, min moder! 
<sec/>
O Henrika, du skall icke upptäcka mig så. 
<sec/>
Jag gråta, bedja vill, och dö för dig: 
<sec/>
Olyckliga, upptäck dig för din dotter – 
<sec/>
Ve, Henrika, släpp slöjan! släpp! 
<sec/>
Lyft slöjan! lyft! jag ej förskräcks, om ock 
<sec/>
Du, ett skelett, med nakna ögonvrår 
<sec/>
Och blåa ormar kring din hjessa nickar – 
<sec/>
Hu! hu! 
<sec/>
Skyndar ut. 
<sec/>
Ve! ve! ve! 
<sec/>
De försvinna begge genom dörren. 
<chapter/>

<chaptername></chaptername>

<sec/>
Stockholm, grefve Rudman af Falkenburgs hus. Rummet utanföre sängkammaren. Natt. 
<sec/>
Sjukdomen består tydligt af tvenne tillstånd. 
<sec/>
Gamle Mats skakar på hufvudet. 
<sec/>
Min herre, jag tackar er för att ni tillkallat mig, ehuru jag icke ännu alldeles förstår er. Likväl stärker äfven detta min öfvertygelse, att det icke är så egentligen fråga om patientens Physis, som om hans Psyche. Mats, hvad dag fördes han hem? 
<sec/>
Det var den förskräckliga lördagsnatten, då den onde öfverföll min herre: men det är en stum ande, ty när han har ögonen öppna, huru grymt han än vrider dem, kan hans tunga ej tala ett enda ord. 
<sec/>
Derom frågade vi ej: vi vilja veta huru länge herr presidenten varit hemma? 
<sec/>
Sedan vi derute på landet vakat öfver honom hela natten, satte krigsrådet honom i sin vagn om söndagen, och for till Stockholm. Då vi kommo hit, såg jag genast åt i almanachan, och si samma natt hade månen gått ur Tvillingarnes tecken in i Kräftans! ack, ack, nu skall allt gå baklänges, nedåt, och ganska förvändt. 
<sec/>
Nog, gode gubbe. Sedan söndagen före den sista, det är elfva dygn. Sjukdomen har efter min tanke nu satt sig till full bestämdhet, och de tvenne alternerande tillstånden ingrediera deri såsom fixa beståndsdelar. 
<sec/>
Förklara er något närmare; detta vore ett dyrbart och måhända för vetenskapen ännu okändt rön. 
<sec/>
I det ena tillståndet stå hans ögon vidt utspärrade, och alla naturens funktioner äro i vaken verksamhet: blott tungan är förlamad då, utur stånd till ljud, och sjelfva de öppna ögonen tyckas ej fixera något omgifvande föremål. I det andra, deremot, äro ögonen slutne och hela kroppen i sömn, men då besitter tungan talets förmåga, och äfven hans ben neka honom ej tjensten att gå; med ett ord, han är då ej olik en sömngångare. Jag ville säga, att han i det första tillståndet är vaken och dock sofvande; i det andra sofvande och dock vaken. 
<sec/>
Tro mig, min herre, detta är ej egentligen kroppsligt, utan det är hans Psyche, som har vändt hufvudet från sin Amor, och nu skjuter förvirrade blickar ned i Tartaren. 
<sec/>
Låt oss ej vara poeter; det är icke galenskap han har, min herre. 
<sec/>
Nej; men det är ännu icke rätt fullkomnade magnetiska tillstånd. Säg mig, hurudan pul – Rudman inkommer i sofdrägt, tillslutna 
<sec/>
Den taflan kan kosta sina hundra riksdaler. Augustus, Tiberius, Caligula, Rudman, Nero; fyra väggar i grafven, gör fyra; två grönlågiga vaxljus vid hvar vägg, och mycket krusflor, krusflor, det skall vara mycket, det. 
<sec/>
Ni märker, att han ser gå, fast han har slutna ögon. Huru fick han knifven? 
<sec/>
Bra ja – Tiberius på väggen midt emot Caligula; och Nero, den token, midt emot den muntra Rudman; han skall titta in i ögonstenarne på Rudman, galant, galant, måla fort, fort målare! doppa penseln – 
<sec/>
När han säger Rudman, tycks han icke mena sig sjelf. 
<sec/>
Han står säkert i rapport med någon annan, som talar genom honom, så att Rudman är för honom en fremmande person, när han talar. 
<sec/>
Hvem skulle det kunna vara? ingen har magnetiserat honom. 
<sec/>
Naturen sjelf frambringar stundom magnetism, man har exempel på det. Det måste vara någon person, som bemäktigat sig hans själs innersta och således kommit i naturlig rapport med honom. Denne person är det som talar genom honom. 
<sec/>
Mina herrar! hin onde är uti min fattiga herre, och talar. Ack se huru han vrider sina händer, fastän han har tillslutna ögon! 
<sec/>
Å nenej, fingrarne blöda ej så hastigt, gnid på, gnid på. Blod! o du min vällust allt ifrån min moders lif: min fader lät modren gå i slagt, och dricka blod, de präktiga, herrliga böljorna – här är skinnet tunnast, rinn! rinn! doppa penseln nu! mät ut en fyrkant, målare! har du ej färg att måla med? kör in i puls – 
<sec/>
Fort bort med knifven! min Gud, han ville sticka sig i pulsådern. 
<sec/>
Ack tro oss, himmelska härskaror, tro oss, tro oss, Rudman var ej så vanartig af begynnelsen! ack jemmer, jemmer, bron är så smal, så mycket smal, så grufligen smal! hur skall han kunna gå? 
<sec/>
Fort! fort! hugg, tälj, sätt en hög ledstång på venstra sidan om bron: skynda för Guds skull! skynda, skynda! rör ihop, gif Rudman en kopp bouillon, märgbuding, kina måste han hafva, något som stärker, att han kan gå på bron utan att stapla! jag ser hans hjerta mycket väl, blodsvarta ådror – 
<sec/>
Tyst! han stiger snart till clairvoyance, han börjar inskåda sig. Han betraktar och omtalar nu sina egna inre delar. Tyst! 
<sec/>
Mycket, mycket bouillon! han staplar förskräckligt på bron! ack himmelska, barmhertiga skaror! fins intet kraftigt medel att låta gossen dricka, så han blir starkare i sina fötter? se på, se på, han vacklar på bron, håll i, håll i, på venster af bron är det! hvad stärker mest, jag kokar chocolade i tusen år! ginseng! 
<sec/>
Teckna väl upp alla örter och pharmaca, som han nämner. Patienten är här sjelf-läkare, och anordnar verkligen rättast sin egen kur. 
<sec/>
Ginseng, ha, ha, ha – dråpligt botemedel för svage! förstår du? gapa Rudman, drick ginseng och rid ryttare! se så, sätt dig upp på Prestfli – 
<sec/>
Syster, hu! spring på, spring fort! Du, hans syster, kom hit! anklaga den der Rudman starkt, sätt dig på gyldne thronen, slå sönder hans hufvud med spiran, lågorna frasa! syster, han var din bror! hvar är din bror Rudman? han skall hit och ansvara, brännas här vid pålen, hvar är han? hvar är han? hvar i himmel och afgrund skola vi få rätt på Rudman? 
<sec/>
Jesus bevare oss! 
<sec/>
Ehuru jag icke har skäl att anse honom för galen, måste jag likväl erkänna, att hans logik thy värr synes börja gå sönder, ty han har aldrig egt någon syster. Skaffa snart bouillon och något chocolade; äfven ginseng, att vi hafva det tillhands. Grefven var redan som barn road af tragisk diktkonst: detta är ett ädelt tidsfördrif för friske, men på ett svagt nervsystem göra mörka poesier skadlig verkan. 
<sec/>
Jag spår, min herre, att grefven blir icke förr frisk, än han kommer till enhet med sig sjelf. – I korthet vill jag säga er, att jag väl är Magnetisör, men icke älskar denna konsts materiella sekter. Jag har utan tvifvel högaktning för desse herrar, som gå på vetenskapens yttre sida, och genom handstrykningar i bestämda direktioner öfver menniskokroppen uppväcka dessa förunderliga verkningar, för hvilka vår tid länge häpnat och endast den fåkunniges otro söker begabba. Jag säger, jag har estime för desse materiens män – sjelf håller jag mig likväl hellre till Puysegurs skola, och tror, att det är egentligen själen som skall magnetiseras. Dertill fordras inga konstigt beräknade strykningar, min herre, inga knäppningar öfver maggropen, tro mig. Jag lägger 2 à 3 finger på patientens panna (äfven annorstädes), jag tänker med all makt på den sjuke, och vill draga hans tillstånd dit jag önskar. Sålunda kommer min själ i rapport med hans själ och verkar på den; och den på kroppen. Ni anmärker, att jag då icke är magnetisör, utan snarare sagdt filosof? – nåväl min herre, hvad skadar det? Jag är i sanning filosof, måhända bra nog: det är också derföre jag talade om Enhet för er, och sade, grefven blir icke förr frisk, än han kommer till enhet med sig; och dertill kommer han, om Dualismen af hans begge alternerande tillstånd kan bringas till Unism. – Vi måste uppväcka en krisis, hvarigenom de tvenne tillstånden gå i ett, så att han både har öppna ögon och tillika då talar. 
<sec/>
Er idee är frappant. 
<sec/>
Men huru skall jag få se hans andra tillstånd, då hans ögon äro öppna, men han ej kan tala? 
<sec/>
Ni måste afbida naturen. 
<sec/>
Jag gissar redan något: det är i hans Jaghet han skall träffas. 
<sec/>
Han går till grefven och ropar starkt i hans öra. 
<sec/>
”Jag sjelf är Rudman.” 
<sec/>
Rudman med vildt anskri. 
<sec/>
Jag sjelf är Rudman ! ! 
<sec/>
Hans ögon uppspärras hastigt. 
<sec/>
Gamle Mats på knä. 
<sec/>
O, tala äfven nu nådigste herre! 
<sec/>
Hu, hans tunga står nu stel i orörlig mun. 
<sec/>
Jag kan ej uthärda denna blick, o Gud, den öfvergår allt mer till den fånigaste förfallenhet. När en kropps delar skiljas från hvarannan, kalle vi det förruttnelse: men dessa tomt flammande ögonkast ur hans ljusgrå ögon (de voro fordom blå) visa sjelfva väsendets sönderfallande, liksom till fahlaska. Kan också en själ ruttna? 
<sec/>
Jag vill taga dig i mina armar, mitt olyckliga stackars barn! jag vill åter inbära dig på din fridlösa bädd. Ingen sömn får besöka dig, jag vet det nog; men ditt trötta hufvud skall åtminstone få stödja sig mot kudden. 
<sec/>
De gå in i sängkammaren: Mats bär Rudman. 
<chapter/>

<chaptername></chaptername>

<sec/>
Hofmarskalkinnan Olivelantz’s slott. Ordenssalen är illuminerad, och alla rangerade på sina stolar. De vackra grannarne sitta och hviska åt hvarandra. 
<sec/>
Men – gäspa ej så grufligt, lilla du! 
<sec/>
Jag kan ej hålla mig, om ock jag bet mig. 
<sec/>
Förskräckligt tråkigt! jag är död rättnu. 
<sec/>
Jag var för dum, som ej ur Orden slet mig. 
<sec/>
Men säg hvar är den lilla täcka Gossen? 
<sec/>
Hans lekar dock oss gåfvo något nöje. 
<sec/>
Den underbara Frun, hans moder, som oss lemnat, 
<sec/>
Och som, med allt det tokiga och öfvervridna 
<sec/>
Man fann hos henne, dock var Ordens lif och lust, 
<sec/>
Hon väckte i vår fru hofmarskalkinnas sinne 
<sec/>
En verklig köld igenom det, att obeveklig 
<sec/>
Hon var att resa. Gossen skulle väl bli qvar, 
<sec/>
Och vårdas här med Lotta. Men all hetta kallnar 
<sec/>
I detta hus: ren några dagar borta begge 
<sec/>
De varit. Svåra blickar, tunga ord och njugghet 
<sec/>
En tydlig vink till afsked var för flickan. Tårögd 
<sec/>
Den sköne Reginald på modig arm hon lyfte, 
<sec/>
Hofmarskalkinnans kjortelfåll hon kysste ödmjukt, 
<sec/>
Hon fick en liten matsäck, och så gick hon 
<sec/>
Bort stora vägen. Högt hon på skön Valborg sjöng. 
<sec/>
Två tredjedelar stolar här ju tomma stå? 
<sec/>
Alls inga bondflickor jag ser: ej af les chastes, 
<sec/>
Ej af les diligens. Hvad göra vi då här 
<sec/>
Vi styrerskor? har fröken Angelique oss lemnat? 
<sec/>
Bondflickorna ha låtit gossarne (så ryktet 
<sec/>
Förmäler) röfva ordenstecknen bort. De hånfullt 
<sec/>
Gjort spe af kronorna och nystanen: på grytor, 
<sec/>
På spjäll, på hönshus och på boskapshorn de hängt dem. 
<sec/>
Tre vreda påbud har stormästarinnan gifvit, 
<sec/>
Men ålderstegna gummor kommo hit och svarte: 
<sec/>
”Vi vilja bedja Gud och sy förutan struntfjäs.” 
<sec/>
Så mycket har jag sett, att fröken Angelique 
<sec/>
Förargad röck en bok ned ur sitt franska skåp, 
<sec/>
Och gick i trädgården till mörkaste berceaun. 
<sec/>
Förstod jag minen rätt, så kommer hon i dag 
<sec/>
I Orden icke upp – och kommer kanske aldrig. 
<sec/>
En hemlighet jag vet om fru Hofmarskalkinnan, 
<sec/>
Men låt ej märka er. I dag hon tal skall hålla, 
<sec/>
Ett nytt förslag hon gör, hon ärnar denna orden 
<sec/>
Alldeles lösa upp – 
<sec/>
Men, med förändringar, hon gör den åter ny: 
<sec/>
Dess ömma hjerta vändt sin håg till fallna likar. 
<sec/>
Vi protectrices bli qvar: ett hospital blir Orden, 
<sec/>
Två grader utom oss det blir, som förr, men begge 
<sec/>
För pauvres’ honteuses. I stället för la Diligence, 
<sec/>
Den första graden blir en rik förplägningsanstalt 
<sec/>
För afsigkomna, hvilka skämmas för sin heder 
<sec/>
Att arbeta. La Chasteté den andra graden, 
<sec/>
Förbytes nu till ett hôtel caché, med femton 
<sec/>
Till tjugu cabinets, der tillflygt gifs för arma, 
<sec/>
Hvars oskuld känslan öfverrumplat, hvilka blygas 
<sec/>
Att visa frukten af en blomma, som de älskat 
<sec/>
För högt. Hvad sägs om denna plan? väl underhållet 
<sec/>
Blir kännbart, tio mantal för hvardera graden 
<sec/>
Slås an, jag tror: jag något ädlare ej nånsin 
<sec/>
Har hört, ej någonting så rent oegennyttigt. 
<sec/>
Tyst, tyst jag hör den godas steg: se dörren 
<sec/>
Ren öppnas – se i hennes hand det långa arket! 
<sec/>
Imperial det är, på det sitt Tal hon skrifvit. 
<sec/>
Alla uppstå och ceremonien begynner. 
<chapter/>

<chaptername></chaptername>

<sec/>
Vild skog; Lotta sitter och tvättar Reginald vid en fors. 
<sec/>
Du moders-älskling, hvilka sköna händer och armar! 
<sec/>
Buller hörs på afstånd. 
<sec/>
Jesus vet hur stor den här skogen är, hvad skulle jag hit och göra? O min käraste, min fattiga gosse, hvar skall jag få någon matbit åt dig? du änglabild, hur du ler och smeks – Herre Gud ändå, om Lotta nu vore gift, så kunde du få något godt ur hennes bröst, hungriga stackare. Jag skulle rista mig i armen, men jag törs icke låta dig smaka blod, att du ej blir mordisk; fast också min blod visst bara kunde gifva räddhåga. Ack ja, slicka af mina tårar, Reginald lilla, kanske Gud gör, att de ej smaka så bittra i din mun och stärka dig något. 
<sec/>
Bullret nalkas. 
<sec/>
Uh du skog! jag vill gå till den här grottan. Sitt du i knäet beskedligt och tyst, jag skall läsa högt. 
<sec/>
Hon slår upp katechesen. 
<sec/>
”Nionde budet: Du skall icke hafva lust till din nästas hus. Hvad är det? Vi skole frukta och älska Gud, så att vi icke listeligen ..” 
<sec/>
Hvad är det? jag hörde en röst här. 
<sec/>
Du skall icke hafva lust – var det tallarne, som resonerade så? 
<sec/>
Aha! ser ni der sitter ett mjukt qvinnobarn. 
<sec/>
Herre mildaste, skona oss! hvad vill ni, grufliga folk? jag går bara hem till Danderyd med gossen till hans mor – släpp mig, o himmelens! släpp mig! 
<sec/>
Gå du emellertid och undersök pojken, som sitter på sten derframme. 
<sec/>
Hm, jag tror gossen är karl, han slår mig i synen som djefvulen med en bok, hvad är det för en bok? Haha ... hörpå kamrater, gif mig något annat att uträtta, jag tycker ej om att slåss med katjesen; han är så – förbannadt aflång. 
<sec/>
Du mjölklymmel, jag undrar hur länge du skall vara med, innan du blir menniska; gå härifrån, du förstår dig ej på ruter, jag sköter gossen jag. Gå i stället till jäntan och drag strumpor och skor af henne, hon måste hafva sedlar i strumplästerna. 
<sec/>
Jag känner igen henne, det är hon som nyligen gått från Hofmarskalkinnans slott; den höga frun har gifvit henne respenningar. 
<sec/>
Ack, jag svär vid Gud den store, jag har ej fått en tolfskilling af henne. Hon gaf oss en matsäck, och den blef slut i förrgårs: ack, ack, varkunna er öfver två värnlösa barn, vi hafva ganska långt till Danderyd. 
<sec/>
Verlden var ock skön, men hon bedrog: allt skönt ljuger, gossar – se på denna qvinnas blida ögon, jag svär eder alle, dess mera ljuger hon! 
<sec/>
Ned på rygg med dig! Du har pengar, du har! 
<sec/>
Känn åt i barmen, der gömma flickorna allt sitt rara. 
<sec/>
Hurra bröder! Kanaljen hade tre riksdaler gömda i halsduken. 
<sec/>
O min goda, min Henrika, om du nu såg min nöd! Denna summa, som du i prestgården med så mycken möda samlade, och vid ditt afsked gaf mig och sade: Lotta, tag min cassa; när armodet blir för mycket, hjelp Reginald och dig härmed. 
<sec/>
Synderskan gråter på allvar, vet kapten. Visa henne barmhertighet, tag henne till piga och föd henne, kapten. Gossen är morsk, den fostra vi upp till karl. 
<sec/>
Jag vill försöka om hennes kyssar smaka mig. 
<sec/>
Ack himmelens, hjelp! hjelp! hjelp! 
<sec/>
Harbjebba! om du ej förhåller dig stilla, så skall fan sätta sin krans på ditt hufvud. 
<sec/>
Johannes ur skogen. 
<sec/>
Holah – här är folk! Hören j – hämplingar! bäfven undan för blixten – tillbaka! 
<sec/>
Djerfva persedel, hvem är du? 
<sec/>
Jag? Skogarnes konung – Röfvarguden – skall jag behöfva skjuta upp min hatt? 
<sec/>
Sen upp, nu kännen j mig? 
<sec/>
Johannes! 
<sec/>
Ja Johannes. Till doms öfver eder är jag kommen. J vågen hedra er med det nattdunkla, höga namnet röfvare, j? ömklige, halfva, förbannade. 
<sec/>
Du ! ! 
<sec/>
Till hvad utgingen j? mån icke den svåra hungern gnagde edra inelfvor, så att i tänkten: Ske hvad som helst, ut måste vi att fylla vårt kraf. Eller då vinterns begabbande isbark hven kring edra nakna armar, tänkten j icke då vid anblicken af de välsignade, som fått fromma seder och varma hyddor: Holah! vi vilje ock vara menniskor och taga för oss, att vi må hafva hvad menskligt är? 
<sec/>
Menniska, är du den högstes ängel eller den djupaste af djeflar? 
<sec/>
Finnes ibland eder en, som mördat för mords skull? som gjutit blod af den osäjliga lusten till blod? 
<sec/>
Han talar grufligt! 
<sec/>
Flyn, j fördömde – svaren mig, älsken j ej i sanning vältrefnad, penningutkomst, säkra hyddor, fredadt lif – likväl stören j trefnaden, röfven penningarne, plundren hyddorna, mörden lifvet. Fins någon, som snabbare skulle försvara dessa ting, än ni, om ni hade dem? Så bryter ni nu sönder eder egen tro – men hon skall döma eder. 
<sec/>
Ursinnige! 
<sec/>
Rackarpack – jag skall stöta ned eder! – fort – fort – hvad lust är, det veten j icke, fånige! hvad rof, hvad hjerta är, det hafven j aldrig känt. 
<sec/>
Bort, bort, han rasar gränslöst! 
<sec/>
De fly. 
<sec/>
Hvilken lilja ligger här i gräset? Ha, min fordna Lotta? res upp dig, min lilla Lotta. 
<sec/>
Förskräcklige, är du min fordna vän? o Johannes, hvarföre gick du bort ifrån Guds väg? 
<sec/>
Lotta – 
<sec/>
Johannes, Johannes, hvarför gick du bort ifrån Guds väg? 
<sec/>
Lotta – också du? 
<sec/>
Svara mig, svara, hvarföre gick du bort ifrån Guds väg? 
<sec/>
Drif mig icke också du bort ifrån din väg, Lotta. Du gråter ju? var – mild. 
<sec/>
De frågade dig, om du var den högstes ängel eller den djupaste djefvul? ack, hvarföre kunde de fråga dig den andra frågan? 
<sec/>
Ty den djupaste djefvul är, om icke bror, dock säkert kusin med den högste ängel; och då anhörigheten är så nära, kan man taga vilse och bör fråga sig för. 
<sec/>
Du är ej vacker när du hånler, så der, Johannes. Ser du hur skön är icke denna gossen, Reginald? låt honom slicka tårarne ur ditt ansigte, min Johannes. Det är Henrikas son från Danderyd. 
<sec/>
Hvad? son till prestdottern, som jag skulle röva bort? Då hör du mig nära till; klappa mig i pannan, min gosse! 
<sec/>
Är han icke för vacker, sedan jag tvättat honom i denna fors? 
<sec/>
Gud ske lof, att vintern ännu är så blid, att jag kunde göra det. 
<sec/>
I denna fors? Säg Lotta, mån icke detta vatten har en helande kraft? Jag skall först försöka med att skölja händer och ansigte. 
<sec/>
En namnlös svalka! 
<sec/>
Låt mig nu ock få kamma ut ditt hår i vackrare lockar, Johannes. 
<sec/>
Verkligen tror jag du sträcker armarna mot mig, Lotta! o jag vill kyssa din kjortelfåll. Också du, gosse, smekar du Johannes? Kan det vara möjligt? kan det vara, att någon förbarmar sig? 
<sec/>
O Gud, krama ej sönder min hand. 
<sec/>
Hör Lotta, gif mig ditt evinnerligen trofasta ord till svar, så säkert, att jag kan bygga min själs grund derpå? du drifver mig icke bort ifrån dig? 
<sec/>
Underligt frågar du. Jag bjuder till att gå med Gud. Gå icke du ifrån mig, Johannes. 
<sec/>
Svara rent, flicka, jag skall hafva rakt svar: du drifver ju ej bort mig ifrån dig, o Lotta? 
<sec/>
Gå icke du ifrån mig, Johannes! 
<sec/>
Förskräckliga svarerska, som ej fattar frågaren. Se, så som jag här står, hafva Gud, föräldrar, menniskor och andar drifvit mig ut; nu säger du: Gå icke bort! 
<sec/>
Jag förstår ej ditt tal – ack, att jag är så okunnig. 
<sec/>
O barn, så skall jag lära dig. Af evighet var det bestämdt, att jag skulle blifva en Guds afsky. Vacklande som en rö, trodde jag det ej i början: dock, sjelfve gudatjenaren, en prest, har sagt mig det, och nu tror jag det bergfast, ty jag märker att så är. Fader och Moder hafva skapat mig till en evigt törstande källa, en röd källa, efter blod är min törst – jag måste, jag måste, jag måste. 
<sec/>
Ack, jag är sorgsen intill döden för din skull, min Johannes! jag begriper ej ett ord af hvad du säger. Herre min Gud, måste du dricka det grufliga, fast du icke vill? Vill du det icke, när du dricker? 
<sec/>
Johannes far upp. 
<sec/>
Vill jag det? vill, vill? visst vill jag! – O barn, hvad har du sagt? jag drömde dumt en stund. 
<sec/>
Han flyger omkring öfver dalar och berg – 
<sec/>
Vill jag skåda blod? visst vill jag. Nu andas jag i min egen själ. Jag vill dig, du pulsvarma, du rödsköna, lif-friska blod! 
<sec/>
Skall jag stå ensam och gråta, Johannes? Flyg icke bort ifrån mig, Johannes, Johannes! 
<sec/>
Han löper tillbaks och omfamnar henne oändligt. 
<sec/>
Käraste, du har väckt slumraren! ett nytt språk är mig födt, allt förstår jag! – Du är så rund, så fyllig, så täck, jag vill äta upp dig; jag vill just, jag vill. O hur jag älskar dig, Lotta! 
<sec/>
Rinn icke så, mina tårar! – Ack Johannes, kom till Christus med mig! 
<sec/>
Vill jag bada i blod? – o ljufliga, flammröda källa! Ståtliga ström, gående från de öfversta berg, svallande ned genom dal, genom gräs, med rubinkransar prydande liljorna! Om jag vill vara i dig? 
<sec/>
Vakna! ack hör – hör – Johannes kom till Christus med mig! 
<sec/>
Ja, jag vill just, så är det. Huru löjligt att upprepa hvad Föräldrar gjort? Hvad hindrar mig en bestämning förut? Det som varit förut, är icke nu. Jag känner – så visst som hafvet brusar känner jag – att vill jag i detta Nu ej så, så gör jag ej så. 
<sec/>
Skulle jag icke kunna vara hvad som helst annat? Jo visst, det känner jag. Skulle jag icke kunna vara from och beskedlig, och hvit – och ej efterfråga rödt, eller blod, och svart – jo visst kan jag det! Jag kan vara en Ängel, jag kan vara en Prest, jag kan vara en vacker hvit Målare – jag kan – ja visst! Men något af allt tillhör mig att välja, efter det för en Menniska är orimligt att vara Allt på en gång. Hvad väljer jag? hvad vill jag välja? hvad behagar mig att välja? – – Jag tycker om det röda, som – 
<sec/>
Vakna, o kom med mig – 
<sec/>
Qvinna, hvarföre följer du icke så gerna mig i mina sköna salar? Följ. O ville du se mina dagliga, mina nattliga drömmar: du skulle se huru ur dunkla blodkällan guldbin uppflyga, du skulle känna sötman af honungen kring de rödfödda biens fötter och lågande vingar. Jag vill detta – 
<sec/>
Gruflige – älskade! – ack, ack, ryck mig ej så omkring bland buskarne! lilla Reginald gråter. 
<sec/>
Reginald, prestdottersonen? Min Lotta, göm undan saxen i gossens skärp. Nu vill jag ej skada prestdottern och hennes son. Rättnu vill jag kanske smaka på den spädes hjertsaft .. Skynda dig! 
<sec/>
Fattiga Johannes, måste du brinna af en sådan törst – – ser du, nu har jag stuckit mig med saxudden i läpparna – 
<sec/>
Kyss nu din Lotta – är jag icke rubinsmyckad som en brud åt dig? 
<sec/>
O Lotta, ådersköna flicka! Vällust! jag suger lifvet ur dig, min fästmö! Döden blir ditt bröllop. Jag vill införlifva dig med mig. 
<sec/>
Jesus, jag förgås! Släpp mig – oh! du biter sönder mig, rif ej mina kläder i trasor – –  
<sec/>
I heliga Guds namn besvärjer jag dig, att – 
<sec/>
Buller höres på afstånd. 
<sec/>
Tig, Lotta, säg ej ut det barnsliga, alsmägtiga. Skåda uppåt – si jag är din Johannes! – Men nu skyndar jag ditåt, ty jag hör de svages buller nalkas i skogen, och det vill jag möta. Vi skola nog åter råkas; men gå icke du nu med mig. Fortsätt din väg utan bäfvan, din stig är den tillåtna. 
<chapter/>

<chaptername></chaptername>

<sec/>
En annan skogstrakt, dagen efter. Vargskall: mycket folk. 
<sec/>
Vi nappa besten på stund, dernere är hennes håla, och hon har två vargungar hos sig, lita på mig. Sträck ut högra jägarkedjan, så omringa vi hålan. 
<sec/>
Johannes förklädd till herre. 
<sec/>
Min grefve, detta råd är godt. Befall, att alla ladda gevären. 
<sec/>
Det skall ske. Bäste vän – jag har en lång stund beundrat er skicklighet att leda operationerna, och anser för en lycka att hafva funnit er i skogen – är ni egendomsherre här i trakten och jagar för ert nöje? 
<sec/>
För mitt nöje, grefve. 
<sec/>
Jag längtar efter er närmare bekantskap. 
<sec/>
Hvad fan, en trasig qvinna smyger hit fram bakom träden? 
<sec/>
Nådigaste herrar, en bit bröd! 
<sec/>
Tiggare i den djupaste vildmark? hvad gör du här med barnet? 
<sec/>
Vi dö af elände, om vi ej få någon hjelp: mycket långt hafva vi hem, och jag kan ej hitta ur denna skog. Komma vi härur, så måste vi ändå förgås, ty grymt folk har röfvat det sista ifrån mig! 
<sec/>
Beryktade röfvare stryka omkring i denna skog, det är synd om stackarn. Jag vill slå vad med er att det är en täck flicka, fast hon nu är utsvulten och ser obetydlig ut. Du har rätt en vacker gosse, hur många barn har du haft? 
<sec/>
Hörpå, vi göra ett sammanskott. Jag lägger en riksdaler här på skjutväskan. Gif akt, fins här någon, som älskar unga flickor mer än sin riksdaler? 
<sec/>
Bravo! se här två riksdaler på väskan. Hvad säger ni, baron Jacques? 
<sec/>
Je paye trois rixdalres richailse, et je prends la fille toute entière. Je la retiendrai jusqu’ à la dixième démangeaison; depuis vous l’aurez. 
<sec/>
Ett täckt villebråd, se här fyra. Men jag skall hafva fyra kyssar af dig derföre: ser ni? nya behag titta skämtande ut genom hvarje trasa på klädningen? Unge, jag ger dig en riksdaler mer för hvarje kyss – 
<sec/>
Hut lymmel, kan du ej vara kall i sjelfva den kalla skogen? 
<sec/>
Hvad? denne är en förklädd bof eller en bonde, som kan tala ett så plumt språk? 
<sec/>
Krymplingar! 
<sec/>
Jag gillar ej er mening, mine herrar. Tvertom älskar jag nu denne okände ännu mera: hans moral torde vara så hög och ren, att den äfven föraktar den slöjan, som språkets finhet gifver. Sparen edra penningar, jag lemnar ensam tillräcklig allmosa. Hon behöfver egentligen icke pengar, utan bröd. 
<sec/>
Blås i piporna! Varginnan nosar ut ur hålan. 
<sec/>
Johannes till Lotta. 
<sec/>
Tag dessa bröd, flicka, och skynda dig fort undan; här kommer att gå varmt till. 
<sec/>
Tack, ädla herre. 
<sec/>
Hon kysser hans hand och går bort. 
<sec/>
Skjuta ej herrarne snart, så rymmer besten. 
<sec/>
De skjuta alla, men bom. 
<sec/>
Hafven j nu skjutit nog? Varginnan är redan ur ert skotthåll, alltså tillhör hon nu mig. 
<sec/>
Han skjuter. 
<sec/>
Victoria! kanaljen fick kulan i bogen. 
<sec/>
Förträfflige skytt, hela nejden är er tacksägelse skyldig. 
<sec/>
Instämmer det öfriga sällskapet häruti? 
<sec/>
Ni ser huru förlägne de samlas omkring er: drif ej er heders hämd för långt. Låt oss hellre följa det sårade vilddjurets spår, att det ej rymmer. 
<sec/>
Just dessa blodiga spår ser jag, de purpurglänsande på snön! Halloh j män, viljen j lyssna på mitt förslag? 
<sec/>
Ett förslag? 
<sec/>
Min grefve, sätt er upp på bergshöjden der, att det ej händer er något. Till er öfrige vill jag tala och säga: hvad är det för ett stort ting, att fälla en varginna? Ståtligare vore väl, att utrota traktens ilskne röfvare; viljen j slåss? 
<sec/>
Ädle man, förlåt, om någon af oss nyss förolämpat er. Er charakter är tillräckligt rättfärdigad genom ert sköna förslag. Vi antaga det, vi vilja frälsa nejden från röfvare; säg, hvart skole vi gå, att – 
<sec/>
Ej ur fläcken! ty här är den alla söka – Johannes. 
<sec/>
J förbannade hjon, er blod skall flyta, och på edra röda, flyende spår skall man se, hvart landets röfvare tagit vägen. 
<sec/>
(Skogen klang, när han föll in på dem med blixtrande klinga: men såsom sparfvar fly undan det bistra haglet, så flydde de för hans regnande hugg: och såsom hafran stupar för skördemanna-lien, så lågo snart dessa ädlingar på marken. Han gaf dem ej så mycken tid, att de hunno gråta.) 
<sec/>
(Derifrån gick han upp till bergshöjden.) 
<sec/>
Ja – det är en sanning, min grefve, jag är Johannes – tag mig. Utledsen är jag på skogarne de dumma, och på menniskorna de svampiga. Tag mig. Jag längtar inom fängelsets murar att träffa snillen; jag har några höga ting att öfverlägga med dem om. 
<sec/>
Rysliga dag! – hörhit betjening! bevaka noga denna man. 
<chapter/>

<chaptername></chaptername>

<sec/>
En annan trakt af skogen, genom hvilken stora vägen löper i otaliga bugter, öfverglänst af den blida aftonens sol. Huru ljufligt var det ej för gångarinnan, att uppkomma på en bergshöjd och derifrån upptäcka den banade stigen till sin hemort? 
<sec/>
Lotta på knä. 
<sec/>
Lofvad vare du, himmelske fader, som ledt dina barns steg genom vattenlösa öknar, och dina barns fötter, att de ej stött sig mot vildmarkens stenar. Lofvad vare du, som sändt din ängel till vägvisare, då vi ingen utgång viste, och befallt att gifva oss bröd, då vi nära försmägtade. Du Gud, välsigna den späda gossen på min arm, och för honom till det mål, du honom i evighet förelagt, att han blir en salighet för sitt slägte, den sköne! och välsigna hans moder, min bästa, allrakäraste vän, att hon snart måtte nå sin fromhets lycka, och uppskjuta till himmelen som en frisk ros, all jorden och sin ätt till fröjd. O jag dignar af trötthet, jag ser intet hus; här vill jag lägga mig – du Gud, min Herre, gif oss kraft till ny vandring, gif oss din saliga ro! 
<sec/>
Ångor och sömn, såsom vallmovingar, slöto bedjerskans ögon tillsammans. Hon nedsjönk på en hög af täta granruskor. Sött sofvo de begge barnen på den vilda bädden, hoppfullt liggande, såsom honungen i biens kakor. 
<sec/>
Nu led det emot morgonen. 
<sec/>
Inni den mörkaste skogen hade en stor Örn sitt bo. Han flög omkring i Guds nejder, och såg på tingen med strålande ögon. Öfver Reginald slog han ut sina vingar, fattade med näbben i hans klädning, och flög med sofvaren, den späde, bort till sitt bo i skogen. 
<sec/>
Ej någonsin kom Reginald ned derifrån till vår dikt igen. Hvem väfde hans dunkla öde, och hans död? Hvar se vi hans eviga taflor – – ? 
<sec/>
Härunder drömde Lotta de vackraste ting om sig och sin hemort. Men hastigt tjöt ett svårmod, såsom af en moder, hvilken förlorat sin enda afkomma, kring den sofvandes hufvud, och hon spratt upp. 
<sec/>
Varginnan, den af jägarskallet förföljda, om hufvudet blodiga – hon vankade ur skogen fram omkring der sofverskan låg: i djurets ögon brann moderförtviflan öfver förlusten af sina ungar i hålan. Lotta sprang upp, – hvar såg hon den unge Reginald? 
<sec/>
På varginnans blod stirrade hon: – ville hon icke stanna, att om möjligt frälsa sin älskling, som hon trodde varginnan tagit? ville hon icke fly, att rädda sig sjelf? O sångare du, som förvandlar dina tårar i sång till darrande guitarreklang, sjung Lottas bäfvan; sjung dens moderklagan, som aldrig var moder. Rasande for hennes hår kring hufvudet, och hennes armar mot skyn. Eldsprutande blickar kastade varginnan på henne, och hon på djuret: de fordrade af hvarann sina hjertan tillbaka. O sångare, sjung dessa qvinnors hat, som, lika i öde, tillsammans bordt blanda kärliga tårar af lika sorg. 
<sec/>
Allt mer, allt mer reste de sig i höjden, och de stirrade på hvarann såsom på hemska vidunder. Nu sprang hastigt fasan genom alla deras leder och de flydde från hvarann åt motsatta håll. 
<sec/>
Men morgonsolen steg allt högre upp, och Guds vinter-nejder lågo så klara, hvita och tysta, att man skulle vilja säga: skönare hafva dessa nejder aldrig varit. 
<chapter/>

<chaptername></chaptername>

<sec/>
Stockholm. Hofrättens sessionsrum. 
<sec/>
En kuslig dag herr Hofrättsråd; hvad nytt? 
<sec/>
I tvenne kyrktorn elden varit lös. 
<sec/>
I evigt slask och töcken höljas vi. 
<sec/>
Hvad hörs nu vidare om sjuka grefven? 
<sec/>
För hela Stockholm är han änn en saga, 
<sec/>
Hans tvenne skilda tillstånd ej förändras: 
<sec/>
Dock hoppas man förbättring, sedan han 
<sec/>
En doktor fått, som känner magnetismen. 
<sec/>
En tok, som visst gör patienten galen. 
<sec/>
Döm ej, herr Hofrättsråd. Som grefve Rudman 
<sec/>
Ej hör, ej ser, kan han ej galen göras. 
<sec/>
Säg, vill ni åter denna tomma läxa 
<sec/>
Begynna nu, om huru patienten 
<sec/>
Här sjelf är läkare? hur på hans ordres 
<sec/>
Man honom album grecque och annat ... gifvit? 
<sec/>
Hur magnetistiskt honom sjelf i allt 
<sec/>
Man lyder? säg mig blott, när ni ert tal 
<sec/>
Om menniskoförnuftets skam vill sluta? 
<sec/>
Döm ej, min herre. Grefven ren går ute; 
<sec/>
Just af hans sjelfkur har han bättre blifvit, 
<sec/>
Hans kropp är nära frisk. 
<sec/>
Hvad mål oss vänta 
<sec/>
I denna dags session? 
<sec/>
Vår Kongl. Hofrätt 
<sec/>
Snart torde få ett mål till undersökning 
<sec/>
Af sällsam art. I flere orter svärmat 
<sec/>
En undergörerska, en prophetissa. 
<sec/>
Läns-styrelsen har efter henne slagit, 
<sec/>
Märkvärdiga rapporter gifna blifvit, 
<sec/>
Men sjelfva brottslingen ej funnits än. 
<sec/>
Visst folk ha sagt, att en Hofmarskalkinna 
<sec/>
Hon gjort förvriden, och ett sällskap stiftat 
<sec/>
För unga flickor, deri ordenstecknen 
<sec/>
Högst oanständigt blygsamheten såra. 
<sec/>
Den satan, hon skall straxt på ortens spinnhus. 
<sec/>
En båtsman omtalt, hur på sjön hon seglat 
<sec/>
Med bondfolk, sjungande förryckt om älskog: 
<sec/>
Hur vind och våg med trollord hon besvurit, 
<sec/>
Hur folket då från stoj till fromhet sänkt sig 
<sec/>
Och henne likt ett helgon dyrkat, huru 
<sec/>
Hon himlen se’n från storm och regnmoln klarat, 
<sec/>
Och styrt seglatsen blott med ögats vink. 
<sec/>
Hvad blef väl af, om menniskor så kunde 
<sec/>
Med ord och miner elementer styra? 
<sec/>
Klart är, att icke hon det kan: men ryktet 
<sec/>
Vidskepelsens och mörkrets välde ökar. 
<sec/>
Om rätten skulle ha sin gilla gång, 
<sec/>
På sätt som gamla, goda seder kräfde, 
<sec/>
Som Guds-försmäderska sitt lif hon miste. 
<sec/>
För Konsistorium har det rapporterats, 
<sec/>
Hur i en kyrka hon en gosse satt 
<sec/>
På sjelfva altaret vid kalken: huru 
<sec/>
Hon narrat barn att kyssas der på gången 
<sec/>
Midt framför predikstolen: hur dessutom 
<sec/>
På många ställen talande om heligt, 
<sec/>
Förädladt lif, hon med sin vackra röst 
<sec/>
Och alltför täcka uppsyn folk bedragit 
<sec/>
Att sätta tro till alla ord hon talat. 
<sec/>
Den stackarn: nästan straxt jag det förstod! 
<sec/>
Sjelf Dupe af egen känslighet i början, 
<sec/>
Hon slutligen Friponne mot andra blifvit: 
<sec/>
Hon vet ej hvad hon gör: till Danviks-hospital! 
<sec/>
I hvilken landsort har allt detta timat? 
<sec/>
I Sörmland har man sednast henne märkt. 
<sec/>
Hon efterlyses allmänt ren, och hvilken 
<sec/>
Som qvinspersonen träffar, är förpligtad 
<sec/>
Till fjerdingsmannen henne skjutsa: sedan 
<sec/>
Hon fängslad föras skall till länets häkte. 
<sec/>
I bojor? det är strängt. 
<sec/>
Man icke vet, 
<sec/>
Hvad brott hon under helgonmanteln öfvat. 
<sec/>
Men enligast med saken och naturen 
<sec/>
Väl är det, att till tjufveri hon nyttjat 
<sec/>
Den magt och ingång hon hos folket fått: 
<sec/>
Förmodligen väl också något factum 
<sec/>
Har blifvit anmäldt, hvilket föranledt 
<sec/>
Till black och bojor. 
<sec/>
Ja, ni kan ha rätt. 
<sec/>
Om icke denna tidens dårskap ständigt 
<sec/>
Så öktes, att hvar tänkare i tårar 
<sec/>
Förflyta bör, så vore det i sanning 
<sec/>
Rätt lustigt, att de syndarne betrakta. 
<sec/>
Dock roligare, än i går, jag aldrig 
<sec/>
I verlden får! En djefvul, som Kassandra 
<sec/>
Sig kallar, och som spår – och gudbevars 
<sec/>
Beständigt sant – hon ändtligen nu nödgats 
<sec/>
Åt sunda vettet gifva skatt: hon fördes 
<sec/>
Till stadens tukthus mellan ädla paltar 
<sec/>
Att för sin hela lifstid tia blår. 
<sec/>
Vid kaffekannan sofvande, med bönbok 
<sec/>
I handen, blef hon upptäckt af polisen. 
<sec/>
Men, jag så när det lustiga förglömt? 
<sec/>
Jo hör – vår spåfru, under det hon framåt 
<sec/>
På gatan gick, och hundra pöbelskaror 
<sec/>
Omkring den älskade sig trängde, högljudt 
<sec/>
Hon började förbanna denna tiden, 
<sec/>
Och profetera dunderslag på statens 
<sec/>
Förvrängda styrelse naturligtvis. 
<sec/>
Nu sist till paltarne med knytta näfvar 
<sec/>
Hon röt: ”J uslingar, som mig här leden, 
<sec/>
Huggormars afvel, J förståndsförryckte! 
<sec/>
Er spår jag, att j fram ej hinna skolen 
<sec/>
Till det gemena hål, som mig j ämnen, 
<sec/>
Förrän, till rättvis varnagel af ödet, 
<sec/>
Förkrossas skola edra begge näsor!” 
<sec/>
Då paltarne och folket undersamme 
<sec/>
Den vidtberömda häxans spådom hörde, 
<sec/>
Hvarenda blick på dessa näsor vändes, 
<sec/>
Och sjelfve egarne som oftast kände 
<sec/>
Med fingren åt, om änn de suto fast. 
<sec/>
Allt mer som tåget nalkades till slutet, 
<sec/>
Steg häpnaden, ren fängelset de sågo, 
<sec/>
Nu måste de förbi ett hus, hvars taklag 
<sec/>
Förfallet var; på taket hördes rulla 
<sec/>
En lossnad sten. Ajaj, det våra näsor 
<sec/>
Nu gäller! tänkte embetsmännen begge 
<sec/>
På samma gång, och häpne mot hvarandra 
<sec/>
I famnen sprungo de, att faran undfly, 
<sec/>
Och sprungo – har man maken hört! – så grufligt, 
<sec/>
Att mot hvarann de sina näsor körde, 
<sec/>
Och krossade i grund, som kärngen spått. 
<sec/>
Men stenen – 
<sec/>
Föll i marken utan skada. 
<sec/>
Den intet gjort, om man ej brytt sig om den. 
<sec/>
Och spåfrun – 
<sec/>
Sitter inne, svär och tiar 
<sec/>
På sina blår: hon eger bröd till död-dar 
<sec/>
Minsann! 
<sec/>
Ledamöterna börja sätta sig kring sessionsbordet. 
<sec/>
Till Kongl. Rätten redan ingått flera 
<sec/>
Besvär och andra handlingar, som röra 
<sec/>
Den vidtbekante röfvaren Johannes. 
<sec/>
Men slutransakningen ej hållas kunnat, 
<sec/>
Emedan brottslingen ej nånsin funnits, 
<sec/>
För ingen domstol ännu confronterats, 
<sec/>
Följaktligen den underliga gissning 
<sec/>
Ej pröfvas kunnat, som har gått, att honom 
<sec/>
I hemlighet en hög person beskyddar – 
<sec/>
Hvad gny i Rättens förmak hörs derute! 
<sec/>
Omsider den rapport nu ingått till oss, 
<sec/>
Att röfvaren är fängslad, och med första 
<sec/>
Skall föras in – 
<sec/>
O Gud! se! se! o himmel – 
<sec/>
Rudman inkommer i sofdrägt. 
<sec/>
Jaha, vi skola klifva på bra, vi skola skynda oss uppföre berget – håhå, här är ändtligen det stora templet, se på klockan: tie, elfva, tolf, tretton. Tretton har uret slagit! Tiden är slut! jemmer, ack jemmer, aldrig mer kommer klockan att bli ett, tu, tre, fyra! Tretton har det dånat öfver jorden! huru? – se åt, kära hjertandes, var så beskedlig och säg oss om Domarena hafva satt sig? 
<sec/>
Men hur i Guds namn har han sluppit in? 
<sec/>
En lamhet slagit alle, som han mött! 
<sec/>
Hvem tordes ställa sig hans fot i förväg? 
<sec/>
Hur såg han gå? hans ögon äro slutne? 
<sec/>
Fördröj icke tiden, vedhuggare! hugg undan bara, vi hafva vigtiga ärender, vi måste upp genom skogen, till bergspetsen, till templet, yttersta domens basun hafva vi ganska väl hört, oss purrar ingen, sitter icke här Domens råd? Mjuka tjenare, åh var så god, sätt er! Herrar råder! vår anklagelse är klar som vatten ur Kidrons bäck, vi hafva hört den ängelns basun, som basunade vestan öfver jorden, vi kalla oss legio, vi äre ganska månge; hvem sitter i dag ad protocollum – knuffas inte lymlar! mån icke detta är kung Davids tempel, der Sorobabel presiderar och håller dom öfver allt kött? Så håll då munnen på er, stå raka som penaler, j rikets barn, rätta er, magen in, bröstet ut. 
<sec/>
Så grafblek förr ej någon kind jag skådat! 
<sec/>
Törs ingen menniska då honom gripa – 
<sec/>
Och leda ut? 
<sec/>
Vi! vi! vi! vi anklage härmed inför sittande yttersta doms råd den erznidingen Rudman af Falkenburg, som dog för fyra tusen år sedan, och hvars ben ligga sömnlöse i Hinnoms dal: sju och sjuttiofallt måste han nedkastas i den sjön, som af svafvel gnistrar, men åtta och sjuttio gånger åter uppdragas, läkas, och så ombrännas; kunnen j ej gripa honom, beskedliga dragoner? är detta er tanke? Åjo, åjo, vi hafva sett hvart hans själ i går flygtade till jorderikets fattigaste torpare. Dit har han tjutande undanstuckit sig ofvanpå ugnen, bönfallande, att få fara in i någon hönas kropp, sålunda varda slaktad och dö som ett kreatur. Men låt ej narra er af den gamla bofven, ty han räsonerar på det här viset: dör jag som ett oskäligt höns, så dör jag med allone, och undslipper domens uppståndelse: huru ljufligt, huru ljufligt! – hu! nu slog klockan fjorton! 
<sec/>
Skall denna sjukling vår session förderfva? 
<sec/>
Jaså, ligger torparlaget i så söt sömn, att j ej vågen störa deras ro? – detta är betänkligt. – Klif upp i månen, o smedjegårdsänglar! der griper ni honom. Rudman heter han, han fryser och skakar jemt, fader- och modersorg trycker hans ögonlock att han ej ser upp, han är allt ökänd, en blodfläck sitter på hans bröst, dermed har han lockat sin egen syster till döds. Höge, store domare! dömen så, som vi vittne: hela sednare taflan har han brutit sönder, ty han har 4:o vanhedrat fader och moder, 5:o mördat, 6:o våldtagit, 7:o stulit glupskt som president, 8:o vittnat lögnaktigt mot Aron och Moses, 9:o putsat ljusen med blodiga fingrar, 10:o gått som en kräfta, 11:o passat med basta, ponto och manille i förhand – 
<sec/>
Jaja! så långt vilje vi gå! det medgifves, att Rudman var ej i botten elak, innan han kom på bron, men han var en åsna. Låt se, en åsna? Låt honom gå i landet Cusch och äta tistel i nittie år, tag sedan skinnet af honom; det blir ett ståtligt chagrin, det blir verkligen en nytta af det djuret – 
<sec/>
Förbannelse och ve öfver de seder man gaf pojken Rudman! gentilare ord hördes ej vid en tallrik, än hans, och under den sidenparaplyn smög gudahånet ut och in på hans läppar. Ve, öfver Rudmans informator! han tubbade honom, att glömma innanmätet och dyrka nötskalet: ve, ve öfver qvinnorna i de hvita societéer, som lockade pojken att glömma sina bröllopskläder hemma, och kyssa feernas gaz. Dock ha! vi se dig nog, du skorpion, du orm under bron, du svarte krälare i dalen – – –  ve, ve, ve öfver dig, Johannes! du är den, som rymde bort med Rudmans hufvud, innan bakhåret var kammadt. Förbannad vare du, ty du har bistått Rudman, och Rudman har försvarat dig, ända till den kommande yttersta stunden, då du skall förhjelpa Rudman till helsa, och han skall ej då mer behöfva beskärma dig mot den högsta magten. 
<sec/>
Hvad hör jag? denne grefve var den man, 
<sec/>
Som mägtigt röfvaren Johannes skyddat! 
<sec/>
En sjuklings ord till ingen slutsats leda. 
<sec/>
Han talar redigt, afbrotten ej annat, 
<sec/>
Än samvetsqvalen till sin orsak hafva. 
<sec/>
Hans ord för oss tillräckligt vittne bära, 
<sec/>
Att medbrottslig med röfvaren han var. 
<sec/>
Sjuk är han, säger jag. 
<sec/>
Jag säger, han är brottslig. 
<sec/>
Är hvar man brottslig, som i feberyra 
<sec/>
Om sig och mången annan talar ondt? 
<sec/>
Man brutit har, då man kan sig fördöma! 
<sec/>
Bevakas måste han, det är min röst. 
<sec/>
För honom hem till sängen, röstar jag. 
<sec/>
Bevakning? kanske då den sjuke rymmer? 
<sec/>
Han häktas måste, och hans ord förtecknas! 
<sec/>
Inqvisition i Svea rike! Nej! 
<sec/>
Den sjuke tillhör läkaren, ej domarn. 
<sec/>
Ej buller, mine herrar – det ej anstår! 
<sec/>
Jerusalem, o Jerusalem – ej en sten – 
<sec/>
Hvar sjukling är en brottsling – han skall dömas! 
<sec/>
Hvar brottsling är en sjukling – han skall läkas! 
<sec/>
O Jerusalem – ej en sten skall i dig varda qvarlåten på den andra – ve! ve! ve! 
<sec/>
Sessionen är af ursinnet förstörd, 
<sec/>
Stån upp! vi måste sluta, mine herrar! 
<sec/>
Alle söka rätt på sina hattar. 
<chapter/>

<chaptername></chaptername>

<sec/>
Danderyds prestgård, Amorinas sängkammare, midnatt; ett brinnande ljus står på hennes bord vid sängen. 
<sec/>
Min moders ande, hvi flydde du den der qvällen ifrån mig att jag ej kunde hinna dig? ej fick förklaring! Gud, min Gud, tag denna bittra kalk ifrån mig! O mörker öfver Amorina, den arma. Du saliga fordna klarhet, hvari verlden log kring henne såsom en skön tafla, har du nu fällt en slöja framför dig, som i evighet ej skall lyftas? O moder, o moder min, såsom nickande vid en graf står du, gråtande, smäktande; hvi visade du ej ditt elände för din dotter? Fins ingen salighet för den fromma, min Gud? O Wilhelm, också du .. älskade .. eländige! Tjockna icke så, förskräckliga dimmor kring den öfvergifna! jag ser ingen stig! ingen utväg den minsta! 
<sec/>
Hon reser sig lyssnande. 
<sec/>
Iskalla knotor klappa på mitt hjerta! jag kommer, kommer straxt, du död! 
<sec/>
Det bultar på dörren. 
<sec/>
Oh, huru stormen gnisslar på rutorna med hagel och isbark, sjelfva lågan på mitt ljus går i blått. 
<sec/>
Det bultar åter. 
<sec/>
Är det ej verkligen vid min dörr? mig tyckes åskan komma dånande ur fjärran, ljungeldarne fara hitåt. 
<sec/>
Det bultar – 
<sec/>
Ännu? det är säkert knotor, som klappa på min dörr. I Herrans namn, träd in! 
<sec/>
Hon öppnar – 
<sec/>
Hvad? du trasiga, bleka gestalt, hvarför rusar du så på mig? du fattar om mina knän? 
<sec/>
Hunger och urväder är förskräckligt: lofvad vare Gud, att jag hunnit hit, och får säga dig ett ord, och dö. 
<sec/>
Lotta? är det min Lotta? 
<sec/>
Jesus, hur skall jag begynna mitt tal – är du ensam? 
<sec/>
Ingen bön förmådde skaffa mig Guds sällskap, jag är grufligt ensam. Menniska! – för Jesu skull, hvar har du min son? 
<sec/>
Godt, att du började sjelf. Uh hvad det blåser kallt i skogen! 
<sec/>
Mitt hjertas enda helsa, hvar är min lilla Reginald? barmhertiga – Lotta – 
<sec/>
Brist sönder, du täcka lilja på vacker blomsteräng – oh låt mig kyssa dina darrande händer – 
<sec/>
Hvar är mitt barn? min gosse? min sista sol? min son? min son! 
<sec/>
Ulfven har slukat solen, och en varg din son. 
<sec/>
Amorina störtar till golfvet mot bordet: ljuset faller – 
<sec/>
Himmel! ack himmel! Ljuset fattar i sängens sparrlakan, för Guds skull vakna, elden sitter i dina kläder! 
<sec/>
Amorina , med slutna ögon. 
<sec/>
Nattens ljungeldar frasa kring mina fötter ... bort! bort! detta är icke min fordna himmels sken! 
<sec/>
Lotta ut. 
<sec/>
Hjelp! hjelp! folk upp! elden är lös! 
<chapter/>

<sec/>
Anblick af den brinnande prestgården. Doktor Libius går raglande i en ännu oskadd trappa. Med fladdrande hår rusar Amorina fram ur lågorna. 
<sec/>
Wilhelm! du är fader, hvar är min son? du är fader – eländige, djupets lågor skola skära dig! 
<sec/>
Lotta på gården. 
<sec/>
Henrika! spring vackert på den gungande trappan! akta doktorn! akta doktorn! 
<sec/>
O himmelens! hon skyndar fram så tätt förbi doktorn på trappan – huff, hon stötte ned fadren i lågorna! 
<sec/>
Gud! hvad var detta? hvad var det jag gjorde? till skogs! till de svala bergskulorna, till skogs! 
<sec/>
Bort. 
<sec/>
Rädda! vågar sig ingen i elden, att rädda doktorn, medan jag skyndar till skogs, att återföra henne den olyckliga? 
<sec/>
Lotta bort. 
<sec/>
Prestgårdens gaflar instörta, och upp mot svarta himmelen slå de hväsande flammorna; men snart är af alltsammans ej mera qvar, än en rökande grushög. 
<sec/>
Gud han oss hjelpe, doktorn blef inne! 
<sec/>
Ack, den fattiga doktorn, jag såg att han var osäker, så for han fram och åter på trappan, hur går det nu med hans själ om han dog spicken? 
<sec/>
Hörpå, lät oss taga långa jerntänger och gräfva i askmörjan efter doktorns ben, att vi må föra dem i ärlig kyrkojord, stackars doktor. Min rygg svider efter prygel, han gaf mig i går afse, men jag betänker, att nyss förut hade jag svurit en sodoms-ed, så det var på sitt vis förtjent. Kom skola vi arbeta friskt, det bräns som fan, men hvad gör det? 
<sec/>
De begynna. 
<chapter/>

<chaptername></chaptername>

<sec/>
Danderyds kyrkogård, månskensnatt. 
<sec/>
Amorina knackar på sin mors grafsten. 
<sec/>
Läs upp! ack visa dig en gång till! Läs upp, mamma, läs upp! läs upp! Söta du, tänk på mig, elden har bränt mina kläder, ingenting skyler ditt barn, min mor! jag fryser alldeles förmycket. Jag är obegripligt underlig i hufvudet! 
<sec/>
Min dotter – nu lider det! 
<sec/>
Bort. 
<sec/>
Håll, försvinn icke! – men gestalten såg manlig och hög ut? Å nenej, det var icke min moder! – Hvad sade han? min dotter, sade han. Sade den ihåliga stämman till mig min dotter? 
<sec/>
Hah, jag förstår dig, du benrangelsröst, ty nu mins jag det förskräckliga om branden, om natten, om trappan, om .. Hah min fader, äfven du förebrår mig din död! Det lider? det lider ja, till djupet ja! – Ratsch med alla band, halsduken i kras, kyrkan der säger ingenting, men ululu säger stormen! 
<sec/>
Hon ilar till skogen. 
<chapter/>

<chaptername></chaptername>

<sec/>
En by i en aflägsen trakt; åtskilligt folk är samladt. 
<sec/>
Kära mina vänner, har ni då alls icke sett till henne? I sex dagar har jag ropat och gråtit, hvar skall jag nu söka? 
<sec/>
Kanske menar hon den stackarn, som kom till byn här i dag på morgonsidan? 
<sec/>
I dag? säg mig för Guds skull – 
<sec/>
Kom en tiggerska och bultade på vår dörr, såg ut som hon kom ur skogen och aldrig ätit på hela veckan. 
<sec/>
Ack min Gud! 
<sec/>
Stig in, kära ni, sa jag. Och då sprang hon straxt upp i spisen, kuttrade och värmde sig, ty fast det nu lider åt våren, så var det ändå kallt som raggen i natt, och hon hade bara slarfvor kantänka: så röck hon åt sig en brödkant låg i spisen, och åt och gnagde som – 
<sec/>
Kunde det vara hon? hvad hette hon? 
<sec/>
Ja, Gud hjelp oss, hvem som det vet. Allsinte helsade hon, och allsinte svarte hon på frågorna: men hon talte om ljungeldar och lyktgubbar, om vissna blomster och gastar. Gud hjelp menniskans förstånd, sade jag åt mor. Hon såg ändå ut i ögonen som bättre mans barn. 
<sec/>
Du store Gud! jag springer straxt in till er och tröstar min olyckliga vän. 
<sec/>
Ja, du milda, det lönar visst. Länsman kom in, när hon satt uppkrupen i askan och torkade sina söndriga fötter, ty hon hade gått i tallris och enbuskar barfota måveta. Hvem är ni? hvarifrån kommer ni? sade han. Men hon talte bara om glupska vargar, grafmaskar, andar och torndyflar. Då vardt Länsman arg och frågte efter pass och prestbesked. Men det var ingen vån att få fram något. Oss emellan hade hon ej något heller. Men då Länsman ville ta henne som landstrykerska och sätta på smegåln, begynte mor gråta, och jag sade: käraste herr Expeditions-befallningsman! Ni ser, att stackarn är tokig, lät henne gå med freden och tigga sina bitar. – Nog fan ser jag, att våpet är tokig, svarte Länsman, men derför får hon ej gå lös och ledig. Deri har ni rätt, att hon ej bör till Smedjegården, helst nådig Landshöfdingen har fullt hus der förut; men till Danviken skall hon. – Så folade fjerdingsman af med henne ren i förmiddags, så de äro visst i Stockholm snart. Mor gaf henne ett litet knyte kokt potatis till matsäck, och jag skänkte henne min gamla blå rock att hänga på sina nakna axlar. 
<sec/>
Ack gif också mig en smula potatis, att jag ej förgås. Sedan vill jag skynda till Stockholm, der min mor bor, och till min enda vän i verlden. Herre du Gud, på Danviken? 
<sec/>
Vet du jag tyckte ock synd om barnet, ty hon såg ärlig ut i ögonen; går du till Stockholm, så helsa henne ifrån mig och gif henne denna plåtsedel. 
<chapter/>

<chaptername></chaptername>

<sec/>
Drottninggatan i Stockholm; de tvenne läkarne leda grefve Rudman emellan sig. 
<sec/>
Ni har alldeles rätt, en grundkrisis bör uppväckas: jag värderar allt mer och mer er magnetico-psychologiska kur. Kan genom en sådan krisis i hans Psyche dualismen af hans begge skilda tillstånd förenas till ett, så är det klart, att den splittring i tu (att jag så må säga), som plågar honom, går öfver. Bryter unismen in i hans själs väsende, så blir han frisk; ty med hans kropp är numera alls ingen fara. Er kur är förvånande snillrik, jag anar utgången. 
<sec/>
Anar? min herre, det är en afgjord sak. Grefven är nu i det stumma tillståndet, hans ögon stå öppna; träffa vi blott ett objekt, som så högeligen retar hans syn-nerv, att det gör en revolution hos honom, och tvingar honom att tala, så är ju saken vunnen! Begge tillstånden äro då förenade, ty han är seende och talande på en gång, han är fullkomligt vaken, han är unist, eller frisk, huru ni behagar uttrycka er. 
<sec/>
Men så här på gatan? i publiken? 
<sec/>
Min herre, ni mins att grefven en gång måst föras hem ifrån Hofrätten, hans tillstånd är alltså redan kändt i publiken. 
<sec/>
Men hvarföre just denna gata? 
<sec/>
Jo ser ni, jag har min plan. I dag skall den vidtbekante stråtröfvaren Johannes just på denna gata föras till fängelset, och här blir säkert buller och uppträde af det nyfikna folket, med ett ord, det blir en scen. Detta skall irritera hans ögon-nerver starkt. Ni förstår min mening. Låt oss skynda, jag hör redan buller derframme. 
<sec/>
En stor folkmängd omger en kärra med hemsk uppmärksamhet. Hvad är det? Jag försäkrar er, att det är icke stråtröfvaren. 
<sec/>
Låt oss nalkas. Det är en häktad qvinna, tror jag, fast rocken tycks visa att det är en karl. 
<sec/>
På hennes bara hufvud och flygande hår syns det, att hon är en qvinna. Min Gud, se hur hon sträcker sina armar, är hon i raseri? 
<sec/>
Hvem är det, mina vänner? hvart förs hon? 
<sec/>
Till Danviken; hvem hon är får framdeles undersökas, hon vet det icke sjelf. 
<sec/>
Skönare näsa och mun finnas ej aftecknade i Lavaters qvart-upplaga. 
<sec/>
Vi skola leda grefven fram närmare. 
<sec/>
Amorina på kärran. 
<sec/>
Alla englar sofva. Det fins ingen hjelp. Fly gråa gestalt och skrik ej till mig fadermörderska! si jag är din fader, som du i lågorna störtat! Nicka ej så ihåligt, moder min, ropa ej till mig modermörderska! det var du som kastade taflan ned och krossade mitt hufvud till döds. Storögda folk, förundra er dessa fingrar, som blifvit vridne på sned i ohörda böner? Farväl flickor, godnatt gossar. Se aldrig på täcka rosor i liljegräs, att det ej må falla någon in att fleta ljufliga kransar: jag skall berätta er, att vän älskog tänder eld i håret. 
<sec/>
Förskräckliga vålnad, fly, fly – ser ni min brudgum, han som är min man, mitt hjertas kärlek? hören j likväl hur han skriar till mig: mörderska! jag dör, och si det är du orm, som stungit mitt bröst till döds. Ack menniskor, hvilka ord till mig? känn åt på gatstenarne, j skolen förmärka att de äro våta, men ingen menniska gråter öfver Amorina. Min älskling har jag mördat? dödat mitt lif? – Och du min son? hören j den vissna rosens gråt? han ropar till mig: du barnamörderska, af vårdslöshet har du lemnat mig in i ett rofdjurs gap! o min skönaste gosse, det svider att höra dig förbanna. Nej godtfolk, nej! nej! detta är icke roligt, köp er andra leksaker – oh! 
<sec/>
Ha! ser ni, ser ni, der står min förryckta brudgum! 
<sec/>
Hon pekar på grefven? hon mente grefven, tror jag? anfäkta den maschin, hvad hon är närgången i sina ordstäfver. 
<sec/>
Tig du. Jag tycker det är ganska stor synd om henne. 
<sec/>
Håll starkt i sidenskärpet, det är förskräckligt hvad grefven börjar darra. Han fixerar sina stela ögon på den olyckliga, få höra om ej hans tunga lossnar? 
<sec/>
Hans nerver skaka, så att jag ej förmår hålla honom. 
<sec/>
Detta går för långt, skynda bort med kärran. 
<sec/>
Fort – åt söder! åt söder! 
<sec/>
De åka utför drottninggatan. 
<sec/>
Hennes armar och hår stå i sky, se hvad folk skockas nere mot fredsgatan. 
<sec/>
Hvad, se der uppe i kungsbacken kommer ånyo ett tåg, men helt tyst och stilla. 
<sec/>
Låt oss gå dit, det är ock en fånge. Kors se hvad han sitter belåten på kärran. 
<sec/>
Hvem för ni här så illa fängslad? 
<sec/>
Vi föra Johannes till Smedjegården. 
<sec/>
Jag kan omöjligen hålla grefven stilla, hans ögon låga mot fången, han skälfver så han faller omkull. 
<sec/>
Nå se goddag – du är minsjäl Rudman! 
<sec/>
Du är minsjäl Johannes! – godag! 
<sec/>
Ha! – genom detta hans djupa anskri är segern vunnen och tungans band lossadt: han har talat och ändå haft öppna ögon. 
<sec/>
Jag är minsjäl Rudman! Bror Johannes, vi känna hvarann ganska väl. 
<sec/>
Farväl med dig nu, farväl du Rudman. Nu. är det förbi. Körpå. 
<sec/>
Fångkärran rullar bort. 
<sec/>
Han åker bort bak – bakom Afrika med mitt hjerta – ubu! sibu! under bron med mig – 
<sec/>
Grefven svimmar, han faller; det är mig omöjligt att väcka honom igen, jag må skaka honom hur mycket jag vill, han har somnat på ett rysligt sätt. 
<sec/>
Förskräcks ej, min herre, öfver denna snart öfvergående svindel. Allt är vunnet, de begge tillstånden hafva i sjelfva verket redan blifvit förenade. Det är just denna slutliga sömn, som nu skall stärka den tillvägabragta krisen och göra den mogen inom honom. Vi taga en hyrvagn och föra honom hem. När han vaknar, skall han vara enig med sig sjelf, han skall vara ett, och frisk. 
<chaptername>DE FYRA.</chaptername>

<chaptername></chaptername>

<chaptername>FEMTE BOKEN.</chaptername>

<chapter/>

<chaptername></chaptername>

<sec/>
Morgon. Stockholm, gref Rudmans palats, ett förmak. 
<sec/>
Förstås, förstås: men säg mig dock, min herre, 
<sec/>
Hvad är egentligen ert ärnde hos oss? 
<sec/>
Ej blott af artighet, ej blott att fråga 
<sec/>
Hur nu vår grefve mår, ni kommit; tro mig, 
<sec/>
Jag ser uti er pannas rynkor tankar. 
<sec/>
Mitt innersta förtroende ni värdig 
<sec/>
Er gör. Min herre, utan omsvep, skynda 
<sec/>
Att staten gagna. Ni har lyckan vara 
<sec/>
Gref Falkenburgs handsekreter: fast nyss 
<sec/>
I huset kommen, ni dock saker känner, 
<sec/>
Som jag bör lära känna. 
<sec/>
Hvad! min herre? 
<sec/>
I Kongl. Hofrätten en scen har timat, 
<sec/>
Högst underbar, ni den visst redan vet? 
<sec/>
Då grefve Falkenburg, i yrsel kommen, 
<sec/>
Sessionen bringade i tvedrägt, tvang den 
<sec/>
Att skiljas utan protokoll för dagen? 
<sec/>
Jag känner denna oerhörda scen. 
<sec/>
Hvad grefven yttrade ni ock väl hört? 
<sec/>
En del af Rätten just i dessa uttryck 
<sec/>
Såg grefven brottslig och fann häkte nödigt, 
<sec/>
Helst ljus uti den stora röfvarsaken 
<sec/>
Var oundgängligt. Men den andra delen 
<sec/>
En sjukling hörde blott och trodde intet. 
<sec/>
Och ni, min herre, ni, hvad tror då ni? 
<sec/>
Kom hit åt sidan, bästa vän! då begge 
<sec/>
Partierna nu likaså omöjligt 
<sec/>
Förenas kunde, som att brott och sjukdom 
<sec/>
Bli ett, så lät man grefven återföras 
<sec/>
Till sig. Men utaf en (som ej jag nämner) 
<sec/>
Mig gafs det uppdrag hm, att tyst och varsamt – 
<sec/>
Oss spionera! 
<sec/>
Stöt er, ni, på ord! – 
<sec/>
Mig medge måste ni likväl, min herre, 
<sec/>
Att denna milda utväg är så mensklig: 
<sec/>
Det är väl mindre stötande, att fråga 
<sec/>
Med hemlig klokhet och med varsam godhet, 
<sec/>
Än utan omsvep fängsla och ransaka? 
<sec/>
Jag verkligen går öfver på er sida, 
<sec/>
Ni har fullkomligt rätt: mig fråga, fråga. 
<sec/>
Nåväl, min bästa ni, har grefven talat? 
<sec/>
Han sofvit har i fyrtiåtta timmar 
<sec/>
En frisk och stilla sömn, han intet talat. 
<sec/>
Besynnerligt. Det sägs, att då i förrgår 
<sec/>
Stråtröfvaren Johannes fördes in, så – 
<sec/>
Så drogs af herrar läkare min grefve 
<sec/>
Till fångens kärra, krisis skulle väckas 
<sec/>
Häraf. Och ändamålet vans; ty först 
<sec/>
I ryslig skakning kom hans väsen, sedan 
<sec/>
I sömn han nedföll, deri än han ligger. 
<sec/>
Låt oss gå in. 
<sec/>
Men tig, för Guds skull tig! 
<chapter/>

<chaptername></chaptername>

<sec/>
Samma palats, sängkammaren. De begge läkarne sitta vid grefvens säng. 
<sec/>
O seger! grefven rör sig åter något. 
<sec/>
Allt visar, att han till sin helsa kommer, 
<sec/>
Hvart tecken på hans kropp är nu så friskt. 
<sec/>
Förr, då den grymma dualismen splittrat 
<sec/>
Hans väsende i tu, i sömnen hördes 
<sec/>
Han tala då: men vaken teg han, sof han. 
<sec/>
Nu har han tigande i sömnen legat 
<sec/>
I tvenne dygn och sina krafter hemtat; 
<sec/>
Man derför skall få se, att när han vaknar, 
<sec/>
Han tala skall med öppna ögon åter, 
<sec/>
Och vara enig med sig sjelf och frisk. 
<sec/>
Förlåten, mine herrar, får jag fråga: 
<sec/>
Man sagt mig, att förut uti det tillstånd, 
<sec/>
Ni nu som tvedrägt mig beskrifvit, skulle 
<sec/>
Herr presidenten stundom talat vanvett? 
<sec/>
Han talat underligt, som då man yrar, 
<sec/>
Han var besynnerlig, jag tror ej galen. 
<sec/>
Assessor Anfelt för sig. 
<sec/>
Som då man yrar? ur sitt inre talar? 
<sec/>
Dock sant och verkligt, icke galet. – Godt. 
<sec/>
Handsektern till Anfelt. 
<sec/>
Ett ord emellan oss – i tysthet – kom! 
<sec/>
– Säg, bäste vän, om presidenten här 
<sec/>
Vid vaknandet begynner sig förråda 
<sec/>
Allt mer och mer förmodligen; ni tecknar 
<sec/>
Väl rigtigt allt då upp och rapporterar 
<sec/>
För honom som ni vet? hvad hindrar derpå, 
<sec/>
Om grefven nu sin helsa återvinner, 
<sec/>
Att han blir stämd? och sedan dömd? och sedan 
<sec/>
Han lemnat så sin presidentstol, ledig 
<sec/>
Den står .. åt er herr far? Nå, gå ej undan – 
<sec/>
Min far, min far? 
<sec/>
Krigsrådet Anfelt ja. 
<sec/>
Er far i sanning denna plats förtjenar: 
<sec/>
Er plan är god, förträffligt påbegynd. 
<sec/>
För Guds skull ej ett ord, var mig behjelplig, 
<sec/>
Tag denna börs, ni har ju alla papper? 
<sec/>
Olyckligtvis min grefve aldrig tecknat 
<sec/>
Om sin bekantskap med Johannes röfvarn 
<sec/>
Det minsta ord i sin portfeuille, min herre. 
<sec/>
Så, så. Men för nu protokoll i stället 
<sec/>
På allt han säger. Två vi begge äro, 
<sec/>
Två vittnen gör väl nog. Nödvändigt vinnas 
<sec/>
Skall saken här, ty tvenne fall blott finnas: 
<sec/>
Kan presidenten frisk och sund förklaras, 
<sec/>
Då häktas han, för rätta ställs och dömmes, 
<sec/>
Och fälls af sina ord; men ses det skedda 
<sec/>
Som galenskap, då är jag man (ty ingen 
<sec/>
Protektor, vän och slägting mer han eger), 
<sec/>
Att han ändock får häktas, genast föras 
<sec/>
Till Danviks-hospital och tjensten mista. 
<sec/>
Ännu en börs .. 
<sec/>
Behåll dem, tills vi slutat. 
<sec/>
Förträffligt! låt oss blott gå fram till sängen, 
<sec/>
Att ej man undrar på vårt tysta samtal. 
<sec/>
Hvarför gråter Mats? 
<sec/>
Fåfängt torkar gamla Maria sina egna ögon, ty nya tårar rulla ändå fram beständigt också hos henne. Käraste mor Maria, tror du, att vår lilla Rudman nånsin vaknar? Nej, kära du, nej aldrig kommer han till sans: när jag i går qvälls såg på vår Herres månsken, märkte jag en himmelsvid stor ring, som satt om månen, och när jag i söndags hörde på predikan i Clara, sade presten att alla ringar och rundlar betyda fulländning och slut. Tro mig säkert, nu är det ute. 
<sec/>
Ack min Jesus, han rör på foten. 
<sec/>
Handsektern hviskar åt Mats, och Mats går ut. Efter ett ögonblick inkommer 
<sec/>
Högädle herr Assessor! en betjent var här nyss, som helsade och bad herr Assessorn för all del genast komma hem till Krigsrådet. 
<sec/>
Jag nu gå? i denna stund af vigt? – Men min far kallar mig, jag måste. – Min bäste, bäste vän, hör väl! Ni förstår mig. 
<sec/>
Han går ut. 
<sec/>
Så gå, du helvetes gesandt med långa öron. Jo, nog förstår jag dig: men min olyckliga, min arme herre skall ej offras dig! Maria, skynda ned, stäng porten väl. Så länge grefvens sjukdom varar, skall den ej nånsin öppnas för andre, än dem jag nödigt finner – jag skall väl hitta på svar åt dem, som komma – skynda, skynda! 
<sec/>
Grefven rör hufvudet; sätt armen under halsen och stöd upp hans hufvud. 
<sec/>
Han blinkar – han öppnar ögonen! lofvad vare Gud! 
<sec/>
Två gånger två är sju. Filibom pytteheja, gif mig filbunke. 
<sec/>
Hvart gick Maria? vi måste genast hafva filmjölk åt grefven. 
<sec/>
Sådant fins ej i Mars månad, min herre. – Nådigste herr grefve, huru mår ni? 
<sec/>
Två näktergalar och ett gräfsvin, men jag sätter mig. 
<sec/>
Hvad betyder detta? 
<sec/>
Hafvet är fruset, sex postiljoner orka ej vänta på Rotebro, ty jag vill äta marmorskifvan, lilla pall gå efter tvättkannan! glöm icke två saxar, hör på tag hit mitt hufvud, hvad det är roligt här på sjöbotten. 
<sec/>
Syna hela hans kropp, efterkänn pulsar och nerver: vi måste hafva rätt på hvar detta hiskeliga onda undanstuckit sig. Ädlaste, bäste herr President! var förnuftig och tänk efter, här är ingen sjöbotten! 
<sec/>
Två styfvers-crachaner och två äggpylsor gör sju himmelskrokar. 
<sec/>
Var detta ert ändamål, mina herrar? är detta er omtalade enhet? ville ni då hafva honom fullständigt galen? – Se väl efter hvarest han är sjuk. 
<sec/>
Ack han är gunås öfverallt fullkomligt frisk! 
<sec/>
Tonos-con-con-con-coleros. 
<chapter/>

<chaptername></chaptername>

<sec/>
Danviken, vaktmästarens rum. 
<sec/>
Icke fastläst, Staffan! vill du ej vara barmhertig mot henne sjelf, så var det åtminstone mot mig och doter. Doter sofver ej en blund hela nätterna. 
<sec/>
Tusan jeveln, sofver hon icke? 
<sec/>
Ack min bästa Staffan, den hitkomna unga qvinnan går aldrig ifrån våra ögon! Har icke du sjelf låtit uppföda doter Regina i pension, och fint, och till något bättre än vi sjelfva? derföre lider hon! hon gråter hela dagarne. Staffan, Staffan! du skulle ha varit hemma och sett när den tokiga fördes hit, hennes förtviflans rop hördes på afstånd och hennes ursinnighet steg allt mera. Men när hon slutligen var framme, så lär det alldeles ha kommit till sin höjd med henne, ty hastigt föll hon då i en dåning eller sömn ned på detta golfvet, så vi måste bära upp henne i sin kammare, och hon är icke ännu vaken. Hvarför skall hon ligga fastläst? 
<sec/>
Fjollig är du, och fjollig är doter. 
<sec/>
Skall den hitkomna springa bort medan hon sofver, tror du? 
<sec/>
Hur jeveln länge skall hon sofva då? Doter Regina är besatt med sitt romaneri som jev – och du är narraktig. 
<sec/>
Snart i fyrtiåtta timmar har hon sofvit. Inga kedjor! också om hon vaknar, inga kedjor, Staffan! 
<sec/>
Hör hustru, kan du tiga, har du hufvud, så hör. Jag har i dag fått hemliga instruktioner ofvanifrån rörande detta qvinnfolk, och hon, som du bara håller för ett barn, är skyldig både till dråp, mordbrand och annat oanständigt att nämna, så Regina får alls icke vara i hennes gemenskap. Med usla funderingar har hon satt både Svea- och Götha-riken i uppror, tills ändtligen Herren låtit henne smaka en släng af hennes egen slef, så hon blifvit galen. Regeringen har följt häxan alltför väl på spåren; och hon tacke sin Gud, att hon får vara på Danviken, ty hon kunde sitta på ett mycket onosligare ställe. – Hustru, ej ett ord! Länkarne sitta lästa i väggen vid sängen, och äro fästade på den tokiga blott om handlofvar och fotleder – hon har ju fallenhet för raseri, som du sjelf berättar, skall hon icke då hållas stilla på något sätt, och hvilket du kallar fängsling? Tig hustru, tig! jag märker på dina läppars hopknipning, att du ännu vill säga en hoper, men det tjenar alldeles till ingenting. Tig! tig! 
<chapter/>

<chaptername></chaptername>

<sec/>
Danviken. Ett ensligt rum: på sängen ligger Amorina sofvande, och Regina sitter vid sängfoten, med en bok och en klädning i sitt knä. 
<sec/>
Olyckliga syster, när skall du vakna, att jag åter må få skåda dina ögon och dricka häpnad ur dem? dock, vakna aldrig, o aldrig! Mån dessa kedjor skola vara dig en glad morgonhelsning, och jerngallren för fönstret, skola de till dig sända solens vänliga anblick? Min älskade, huru illa skyla icke dessa halfbrända lumpor skönheter, vid hvilkas åsyn jag studsar undan? nej hulda, så grymt skall likväl ej ditt öde vara, att en snål dager skall gäcka behag, som icke skapades för något ljus i verlden; och vore detta ock min sista, liksom det är min bästa klädning, så skall jag skänka dig den, och kläda dig. Himmelska mun, jag måste kyssa dig: o vore jag en gosse, då vore jag nu sällare, än någon hjelte i alla mina romancer! – Men din underfulla sömn slutar ändock icke? Såsom månens, då gräsliga stormmoln flyga öfver henne, så blekt och förskräckligt var ditt anlete, när du först kom, och svimmade, och föll i denna sömn. Men huru förvånande hafva icke gudadragen i ditt ansigte förenat sig till uttryck af eviga harmonier, under det du sofvit dessa tvenne dygn, och hvilka rosor hafva ej öppnat sina kalkar på dina kinder? Ädlaste, tvenne nätter har jag vakat för att andas din förtrollande sfer; sofver du till evig tid? Sofver du så länge, då vill äfven jag blunda och somna vid dina fötter: o visste jag blott ditt namn, innan jag lägger mig till evig slummer! men din ande och ditt namn är borta ifrån mig, fjerran i en underbar syn, såsom taflan af ett oändligt ljushaf. 
<sec/>
Hon knäböjer, och höljer sofverskans händer med häftiga kyssar. 
<sec/>
Amorina reser sig. 
<sec/>
Källa, du mitt nymfa-ursprung! 
<sec/>
O j saliga, j rosor 
<sec/>
Som i källans barm er speglen! 
<sec/>
Er jag helsar. Midt ibland er 
<sec/>
Skall jag resa mig ur källan 
<sec/>
Himmelshögt. 
<sec/>
Jag vågar icke tilltala henne? hon ser mig ej? 
<sec/>
Ja. De klara Christus-strålar 
<sec/>
Fatta allt. Ej fader, moder, 
<sec/>
Brudgum, son, de dunkla punkter, 
<sec/>
Jordens punkter, här fördunkla 
<sec/>
Glansen i de gudatrakter. 
<sec/>
Punkt ej stinger mig, ej något 
<sec/>
Stinger. 
<sec/>
Klarar det sig så? ur källans 
<sec/>
Våg jag stiger högre allt, mig 
<sec/>
Dofta blomsterna från källans 
<sec/>
Bräm, allt uppåt Nymfa-lik mig 
<sec/>
Ser jag. Framåt skyndar jag till 
<sec/>
Lunden. Si, ett kors mig vinkar! 
<sec/>
Hvila vid dess fot är sällt! o 
<sec/>
Du, min solskens-klara Bila, 
<sec/>
Dig jag ser vid korsets fot. 
<sec/>
Lägg dig på min hals, du svala 
<sec/>
Vän. Si bedjerskan – ja, offras! 
<sec/>
Fall o hufvud, fall, o fall för 
<sec/>
Christus-lifvet af – mig mera 
<sec/>
Intet lyster – skedt så är det. 
<sec/>
Lugna, fromma, tysta, klara 
<sec/>
Lif. Demante-eggen gick dock 
<sec/>
Frisk och fridsam genom halsen. 
<sec/>
O j lockar på mitt hufvud, 
<sec/>
Skynden att i blomsterrankor 
<sec/>
Uppåt fläta er kring korset, 
<sec/>
Blyga liljan liknande. Och 
<sec/>
Du, mitt fallna hufvud, fäst i 
<sec/>
Korsets fot din rot. Så uppskjut 
<sec/>
Du, en evig ros i parken. 
<sec/>
Här bred purpurblad och täcka 
<sec/>
Knoppar ut, de blida ting för 
<sec/>
Christus-strålarne att dansa 
<sec/>
På. 
<sec/>
Skönaste, gör också en vers för mig! 
<sec/>
Hvem är du, du vackra Ande? 
<sec/>
Också en Guds ängel liten 
<sec/>
Du? när kom du hit i Himlen? 
<sec/>
Ej på perlsandsgångarne förut jag 
<sec/>
Ännu dig har sett? 
<sec/>
Ack jag har varit här långt förr än du. 
<sec/>
Förr än jag, o ängel? tusen 
<sec/>
År du re’n då vandrat här i 
<sec/>
Höga palmers skuggor? lyssnat 
<sec/>
På de gudafoglars sång? 
<sec/>
Vet du då icke hvarest du är, olyckliga? mins du ej i förrgår, när du åkte genom Stockholm – i förrgår, min bästa – 
<sec/>
Förrgår? förr. Jag mins ett fordom 
<sec/>
Också jag. Du töckenvandring! 
<sec/>
Vilda, kulna dalstig! Törnen 
<sec/>
Mins jag. Genom bistra natten 
<sec/>
Gick jag – underfulla lek? 
<sec/>
Hemska klippor, på hvarann djupt 
<sec/>
Ramlande, jag mins. Hvarann de 
<sec/>
Krossande, i sig försjönko. 
<sec/>
Tigrar slukades af tigrar. 
<sec/>
Jättefururs toppar brusto 
<sec/>
Sönder så mot jättefururs 
<sec/>
Toppar. Dunkla färgors skimmer 
<sec/>
Inbröt genom dunkla färgors 
<sec/>
Skimmer. Blossande, hvarandra 
<sec/>
Under hisklig afgrunds-lek de 
<sec/>
Drucko och försvunno. – Natten 
<sec/>
Dog. 
<sec/>
Vakna, siarinna! 
<sec/>
Natt, du brokiga, gå bort, du 
<sec/>
Töckniga! jag manar dig och 
<sec/>
Bjuder, att du undan sjunker! 
<sec/>
Morgonlifvets rosenstänkta 
<sec/>
Friska himmel andas jag. 
<sec/>
Galler och kedjor, blefven j smidda för Aurora? ack min fader Staffan! hörde du henne, så skulle du försmälta till barmhertighet. 
<sec/>
Kedjor? Vill du genast, ängel, 
<sec/>
Att jag gråter på min morgon? 
<sec/>
Kedjor? 
<sec/>
Hvarföre gaf jag henne en vink om sitt elände? 
<sec/>
Kedjor? – Värsnät ser man alltid 
<sec/>
Hvarje morgon kringom träd och 
<sec/>
Buskar spunna. Spindel-lekar 
<sec/>
Äro de, o ängel. Daggens 
<sec/>
Morgonperlor kringom dessa 
<sec/>
Värsnät ser man alltid stråla. 
<sec/>
Men på dina kedjor inga perlor! 
<sec/>
Klara perlor (morgondaggens – 
<sec/>
Mina tårar, glädjefulla, 
<sec/>
Ljuft förbidande), dem ser jag 
<sec/>
Hänga här på mina kedjor, 
<sec/>
Mina galler. – Vänta syster, 
<sec/>
Blott tills också morgonvinden 
<sec/>
Kraftigt börjar gå i nejden, 
<sec/>
Då skall blad från blad sig lossa, 
<sec/>
Alla värsnät brista då. 
<sec/>
Gud, hon nedsjunker på sin halm igen! skall hon nu åter vara bortdånad en evighet igenom, ännu fyrtiåtta timmar till? Hör mig, ömmaste syster, jag skall gå ner efter min vackraste roman och läsa högt för dig, så skingrar jag kanske din sorg. lntet svar, Regina: tyst Regina, du skall ej väcka henne ur en så himmelsk hvila. Mörkret tar till, jag vill gå och upptända nattlampan här i taket. – Förgäfves – hon reser sig ej upp mera! ack, min helgdagsklädning, som jag icke fick påkläda dig, min ljufvaste! den vill jag lägga här på sängen vid dina fötter, som ett offer af den renaste vänskap. Nu vill jag skynda ned till pappa och väta hans fötter. Få se, om jag ej skall kunna vinna din befrielse genom tusende knäfall och tårar! 
<chapter/>

<chaptername></chaptername>

<sec/>
Stockholm, gatan utanföre Smedjegården. Natt. Johannes bryter sig ut ur fängelset och går ned på en repstege. Han är ensam. 
<sec/>
Detta folk är utan snille; jag finner icke förnuftigt, att längre dröja i denna packförsamlings dumma näste. Det är underligt, att jag dock ej kunde inhemta något af Joak, som var så väl inblackad för att om onsdag halshuggas. Han hade likväl störtat sin fader i sjön med berådt mod; han borde hafva haft något att säga mig. Men hvad är det för skäl Joakim kommer med? ”Si, jag höll kär den vänaste ros, nämndemansdottren i vår socken, och hon gaf mig trolofven: då gick min fader afundsjuk och illslug bort om en natt, bedrog och våldförde henne, mitt hjerta: men jag rodde sedan ut att fiska med fader min, och jag kastade honom i sjön!” – Du arme Joak, hvad kommer du med för skäl? ditt bröst är ju trasigt af qval, det inser jag. Du gjorde ej ditt mord af lust till mord, nej Joak, Joak. – O dimmdjupa natt, dig älskar jag, du tiger, du dunkelkloka, du jordlikets sveperska. Ut, hitut far andedrägten fri. 
<sec/>
Han går framåt genom staden. 
<sec/>
Fattige Joakim, visserligen ligger du mig närmast om hjertat af alla de smedjegårdshjonen: blott att du ej vore så grufligen liten. Ej en ljus strimma kastar du öfver mitt innersta spel: ty hör mig, Joak, jag vill spörja dig: var det ej rasande vemod vid blicken på din brutna ros, nämndemansdottren, som höjde din arm, när du i sjön nedstötte nidingen fadren? Jo, Joak, så var det, Joak; och ifall, sedan du blifvit halshuggen, dig gifves ett annat lif ånyo, och du der träffar din faders ande ångerfull och din ros åter skön, Joak, Joak, då skall din lågande vrede sjunka till sonahuldhet igen, och blifva from, och dråpet, du gjorde, skall blifva dig till en afsky. Förstår du mig? – Gå, gå, du har icke göra med mig; gå, gosse, du har en annan stråt. Min bana går genom natthimmelen. 
<sec/>
Stockholm, o Stockholm, du ormdigra kula, af etter och hväsande småilska gäser du, oroliga. Aldrig begriper du det lugna, det djupa, du äflande myrförsamling. 
<sec/>
Kan ingen berätta för mig om Dödens stilla oändlighet? O arme J, som fån ett slag och viljen hämnas, blifven bitne och viljen dräpa. Ek-splittraren, torn-förkrossaren, moln-lekaren, o åskvigge du – min broder, min broder, när får jag komma till dig? 
<sec/>
Skulle jag en gång kunna vredgas på någon, ehvad han gjorde, och hvem han vore, ett litet kryp på jorden? Nej, nej. O jag må skratta åt eder galla, J hämndens små narrar. Hvad är det, att hämnas? 
<sec/>
Förkrossning och sönderbrytning, för förkrossningens eget högt dånande jubilæum skull, detta är en sak. Mord, för sjelfva den rubinforssande strömmens eget varma doft skull – detta är. 
<sec/>
Blott ett enda ännu ville jag veta. Hvar träffar jag någon klok? Jag borde väl hafva väntat, att finna någon på smedjegården. O du Stockholmska armod, du hufvudstad, som ej kan framvisa ett hufvud. Fins då snillet ingenstäds i verlden? O säg mig, fins det icke? Ännu är en möjlighet att försöka; jag vill gå till Danviken. 
<chapter/>

<chaptername></chaptername>

<sec/>
Danviken, Amorinas kammare, hon är ensam. Natt. Lampan lyser i taket. 
<sec/>
Hvad? underljufva syn, du återkomna! 
<sec/>
Hvad är det? ser jag icke andelanden 
<sec/>
I himla-trakter? O .. jag Wilhelm skådar, 
<sec/>
Förvandlad – upplyst – nu sig lik, som fordom – 
<sec/>
Framför mig fjerran stående mig vinkar 
<sec/>
Hans höga ståtliga gestalt; försvunnen 
<sec/>
Är denna hemska irrbild af min Wilhelm, 
<sec/>
Som mig till jorden krossade. Hvad ser jag? 
<sec/>
Ack moder, moder min, du, också du 
<sec/>
Så säll och hög – mig blir det ljuft till sinnes – 
<sec/>
Mig är som skänkte Christus mig Er åter, 
<sec/>
Sen allt i verlden har förgåtts – det är 
<sec/>
Som ser jag mig uppstånden invid randen 
<sec/>
Bredvid en graf – mig blir så ljuft i sinnet – 
<sec/>
Mig synes, att min vackra täcka moder 
<sec/>
Vid handen tar och till min fader för mig. 
<sec/>
Så begge sjunka de, omkring mig slutne 
<sec/>
Försonade uti hvarandras armar. 
<sec/>
Jag vet ej hur jag ser: min fader syns ej 
<sec/>
Sig lik: dock är jag viss, det är min fader. 
<sec/>
Här är oss godt att vara, låt oss bygga 
<sec/>
Och bo tillsammans ljuft i denna nejd. 
<sec/>
Jag vet ej – är jag än ej qvar på jorden? 
<sec/>
Det är mig som jag skulle fängslad vara? 
<sec/>
Ack huru gerna ut likväl jag ginge 
<sec/>
Till menniskor! hör, lossen dessa bojor, 
<sec/>
Min fot att vandra tjenande på jorden 
<sec/>
Förhindras, käraste befrien mig! 
<sec/>
J män, som Gud har penningar förlänat, 
<sec/>
Tron J jag edra skatter hånat, derför 
<sec/>
Att barn och menniskor jag söka högre, 
<sec/>
Än dessa skatter, manat? tron J, tron J, 
<sec/>
Det guld, som Christus har i jorden lagt, 
<sec/>
Det guldet skulle jag begabba? tron J 
<sec/>
Så svårt om mig, och derföre fördömt mig 
<sec/>
Till dessa fula lumpor? mig ej unnat 
<sec/>
Den blida svalkan af en blygsam skugga 
<sec/>
Mot dagern? liksom att J säga villen: 
<sec/>
Så skall af armod hon sin dårskap lära, 
<sec/>
Och lära aktning för den skatt hon hånat. 
<sec/>
Jag har dock intet hånat! – hör mig, hjelp mig, 
<sec/>
Fräls mig ifrån det skamliga, från trasor: 
<sec/>
Mig fröjdar helhet, hvithet. Käraste, 
<sec/>
Mig skänk en enda drägt, en klädning blott – 
<sec/>
Hvad? hvad vid mina fötter ligga ser jag? 
<sec/>
En snöhvit kjortel .. o så täck, så struken, 
<sec/>
Så len, du goda skatt! ja, genast vill jag 
<sec/>
Från dessa sköra slarfvor mig befria. 
<sec/>
Hon rifver af sig och bortkastar alla sina egna kläder. 
<sec/>
Hvad det skall smaka, att den hvita drägten, 
<sec/>
Den nya friska svala kring mig känna. 
<sec/>
Men huru skall jag? underliga kedjor, 
<sec/>
Som här från mina händer gå till väggen, 
<sec/>
Ni hindrar mig, att få min klädning på mig. 
<sec/>
Jo tyst, jag nedifrån skall dra den uppåt, 
<sec/>
Aj – aj, kring fötterna är också kedjor! 
<sec/>
Hvad skall ändå allt detta vara till? 
<sec/>
Jag får den icke på mig .. nej omöjligt, 
<sec/>
Förgäfves. 
<sec/>
Ja, ja, på halmen må igen du sjunka, 
<sec/>
Mitt hufvud nu. Ack denna halm, så kär 
<sec/>
För mig den är! Ja, nalkas, nalkas åter, 
<sec/>
Du inre goda sken, J taflor kommen! 
<sec/>
På löfvens gröna flor se guld och purpur! 
<sec/>
O Christus-palmer, jag hos er vill lefva 
<sec/>
Min tid. 
<sec/>
Välkommen! åter dig, du höga Grafvård, 
<sec/>
Jag ser, jag ser! Min Wilhelm också ser jag, 
<sec/>
Mitt hjertas broder, älsklingen i lunden. 
<sec/>
Kom, kom o Wilhelm, gå vi härifrån. 
<sec/>
Se upp – derframme ser du nog, hur herrlig 
<sec/>
En bro sig höjer, regnbågs-skön, o Wilhelm? 
<sec/>
Från grafven gå vi nu, vår himmelsresa 
<sec/>
Begynner. Skyndom, skyndom. Ser du redan 
<sec/>
På bron der stå min fader och min moder. 
<sec/>
Du känner icke dem, min Wilhelm? kom 
<sec/>
Så gå vi snabbt i deras fotspår. Dem 
<sec/>
Du nog skall lära känna, dig så kär 
<sec/>
De skola hålla, när jag dig dem visar. 
<sec/>
Blott lät oss hasta – ser du nya trakter, 
<sec/>
Hur de oss le på andra sidan? stig 
<sec/>
På bron: mitt friska lejon stöd mig, stöd mig. 
<sec/>
Så, så nu går det bra. Mig under armen 
<sec/>
Du taga skall, liksom du ser hur fader 
<sec/>
Nu gör med moder min. Vi skola noggrannt 
<sec/>
Och mycket tätt i deras spår gå fram 
<sec/>
På bron. Ack, ack håll starkt uti min arm! 
<sec/>
Jag måste säga dig, jag lider, Wilhelm, 
<sec/>
Jag lider svårt utaf en sak. På venster 
<sec/>
Om mig på bron en underbild här nalkas – 
<sec/>
I tysthet, Wilhelm, vill jag säga dig 
<sec/>
Hvad detta är. Det är densamma irrbild, 
<sec/>
Som, ljugande dig sjelf, så ofta gäckat 
<sec/>
Din stackars Amorina. Jag vill säga, 
<sec/>
Det är din afbild, Wilhelm, fallna afbild, 
<sec/>
Din narrbild, ack – 
<sec/>
En vinterbild utaf din sommar, Wilhelm, 
<sec/>
Din skugga är det, du mitt hjertas glans. 
<sec/>
– Min mor, min far, ha denna Syn mig skaffat – 
<sec/>
Håll starkt uti mig här på bron, ack, ack, 
<sec/>
Din vanbild jängligt raglar vid min sida, 
<sec/>
Hjelp, hjelp, han nappar mig i håret! fort 
<sec/>
Haf honom bort. Han under bron så tittar 
<sec/>
På gräsligaste ting; håll, håll, han vill mig 
<sec/>
Med sig dit nedåt draga! o min Christus! 
<sec/>
Ett buller höres. 
<sec/>
Hvad? hvad? Johannes sönderbryter fönstergallret 
<sec/>
Ja, blott ett enda vill jag veta. Här i kammaren är väl ett snille vaket, efter nattlampan brinner. 
<sec/>
Hvem af de mörka nattens andar ser jag? 
<sec/>
Håll! – ett Under ser jag sitta der framme på sängen! Håll, Johannes, stig icke öfver denna golfspringa. Huru besynnerligt vackra, de der långa lockarna? de stora djupblåa ögonen befalla mig intet det minsta – de böja mig till golfvet! 
<sec/>
Det långa svarta raka håret kring pannan – de grufligt blixtrande, blossande ögonen – Uppståndne, hvem är du? 
<sec/>
Hvem är jag? just att få svar på denna fråga, uppsteg jag genom fönstret. Du – säg mig den starka sanningen. Fri och naken, en solstråle lik, lyser du framför mig. Ja, jag ser, du är verkligen utan kläder. Johannes vill böja sin panna till jorden. 
<sec/>
Stå upp, du månens barn, räds du då att nalkas ett solens barn? kom menniska, kom slägting – 
<sec/>
Underfull och mild vill du locka mig till den tron, att vi äro slägtingar. Du sol, gläns ned öfver de dunkla däldernas djur! Dig kan jag icke nalkas. Det är, som vore mina händer och fötter stuckne i kedjor. 
<sec/>
Hör – den återhållna thordönsklangen af din röst har jag någon gång förr hört? Säg, har icke äfven du sett mig fordom? 
<sec/>
O dessa fina armar igenkänner jag nu. En Andinna, en vis trodde jag mig träffa; en som kunde svara på de eviga frågorna. Men jag vaknar upp ur min höga dröm. Till djupet faller jag. Blott ett svagt jordbarn ser jag. 
<sec/>
Likväl ett jordbarn, som jag höll dyrbart och kärt: de kallade dig den tokiga flickan från Danderyd. Du är Prestdottren som jag skulle bortröfva åt grefve Falkenburg. Ren höll jag dina händer i mina; då skriade någon öfver verlden, att din döende moder kallade dig bort, men jag svarade: Förgäfves skall din moder ropa, omsider skall ändock grefven hafva dig! mins du? 
<sec/>
Från Grefven, du dunkle? nej, hör mig, du ljugde. Ej kom du då, att helsa mig från grefven. Min grefve sände aldrig dig! om nånsin du stod i ett förbund, så var det visst ej med honom, kanske med hans skugga. 
<sec/>
Oskickliga, du tige om hvad förbund jag stått i. Ha, ha, verkligen? så att du kände ej gref Rudman af Falkenburg? ömkliga hjon, så att du vill bedraga mig? du Rudmans – 
<sec/>
Hvad stapplar du för underliga toner? Rud – Rud – o dystra vanbenämning, som vid min man vill häfta sig så skeft. Nej, Wilhelm, så låter det stora falkenburgska förnamnet! hör du. 
<sec/>
Hvad? qvinna – – var du grefve Wilhelms? 
<sec/>
Se hit på mig: Jag är gref Wilhelms! 
<sec/>
O så falle åter mitt hufvud in i sin goda dröm. 
<sec/>
Wilhelm, du min fordne ståtlige herre, ensamt på jorden vördade! var denna stjerna din? Herrskarinna, jag vill kyssa din fot. Jag hade rätt, när jag först kom in, men sedan bedrog jag mig. Du ande i de höga sol-landen, du dag, svara mig nu på min oändliga, min eviga natts fråga, Hvem är jag? 
<sec/>
Ack svara mig, har du verkligen känt min Wilhelm? var han den ende på jorden, som fångat din vördnad? då är du min anhörige. 
<sec/>
Vi anhöriga? Dag och natt äro anhöriga. Du är Dag, jag är alltså – godt. 
<sec/>
Väsende, hvarifrån kommer du i Guds namn? 
<sec/>
Hvarifrån? hvarifrån? Jo svaret härpå vet jag. Jag är uppstånden ur blod. 
<sec/>
Flyter blod dernere omkring huset, så att du derur uppstigit till mig genom mörkret? Hvad säger du, hvad menar du? Hvarthän är det då du går, när du lemnar mig? 
<sec/>
Hvarthän? – Jag frågade dig min egen fråga: hvem är jag? Men hvarthän! hvarthän? denna enda fråga måste du ock besvara mig. O säg mig mitt eviga hvarthän. Hvarthän skall jag omsider komma? 
<sec/>
Menniska, är det det du menar, talar du om lifvets frid och det slutliga hemmet? – Det eviga är Christus. Det eviga är början och slutet. Ur det eviga är du gången, dit går du. Der hvarifrånet lopp ut ifrån – dit, till detsamma skyndar hvarthänet. 
<sec/>
Till detsamma? godt. Min begynnelse känner jag. 
<sec/>
Han böjer ned sitt hufvud så? 
<sec/>
Mitt hvarifrån vet jag, likaså riktigt vet jag då ock mitt hvarthän. De äro detsamma, detsamma, detsamma. 
<sec/>
Höjde du upp hufvudet, så skulle du märka, att någon vinkar dig i himmelshöjd med strålande finger. – Han hör mig icke? 
<sec/>
Ur midnatts blod uppstod jag. I evigt blod om midnatt tillhör mig alltså att åter sjunka. Början och slutet äro desamma. Godt, godt. 
<sec/>
Vakna! vakna! 
<sec/>
Begynnelsen står framför spegel, vill göra sig finurlig, vill spegla sig. Hvad ser hon? Hon ser sin fullkomliga liknelse midt emot sig i spegeln, hon ser slutet. När begynnelsen nickar leende, så nickar slutet som ett solsken åter. Nu spottar begynnelsen emot sin bild: vips spottar slutet tillbaka mot begynnelsen. Detta är mycket godt. Och när begynnelsen ljungar thordönsstrålar eldiga och röda genom mörkrets storm, si! då ljungar Slutet eldiga thordönsstrålar tillbaka. – En god godnatt, kära du. Jag går nu bort genom samma fönster derigenom jag ingick. 
<sec/>
Är det smält rimfrost jag ser på din kind? eller är det en tår? 
<sec/>
Du min oändliga olikhet, min slägting, bjud mig farväl. Min hand är mörk och stygg af mycken solbränna, af lågt arbete, af blåst och dusk, af kyla och så. Misstyck ändå ej, att krama mig med dina hvita finger. Tryck min hand litet till afsked. Ack säg med din lena röst, så att jag riktigt hör det: farväl Johannes! 
<sec/>
Heter du Johannes! har du det namnet af Christus-föregångaren, den store Döparen? 
<sec/>
Du goda, du sannfärdiga, jag vill säga dig rena sanningen uppriktigt: jag är icke Johannes Döparen. 
<sec/>
Hvad säger du? 
<sec/>
Johannes den döpte är jag. Icke är jag dens föregångare du nämde. Menniskoföregångaren är jag. – Du heliga, ljusa, hvita, du dag; ja, jag ser det, jag är natten. Jag är din föregångare, jag går nu bort, och du skall snart komma efter. Ack, räck mig din hand! 
<sec/>
Min moder omtalade för mig en mörkröd sägen i barnadar – 
<sec/>
Uti min moders lif, ren innan barnadagar, var jag den döpte. 
<sec/>
En sägen om sin syster förtäljde mig min moder – 
<sec/>
Min moder hade ock en syster, den ljufva, den vackra qvinnan, goda moster Clara Henrika – 
<sec/>
Du! du! 
<sec/>
Hvad? reser du dig upp på bädden framför mig, du underbara, lysande gestalt? hvem är du, obegripliga? du står för min syn alldeles som moster Clara i mitt barndomsminne! svara mig, är du sjelfva moster Clara? du är dock yngre än jag. 
<sec/>
Jag fattar det! Du är sonen till min moster Augustina: de sade du var död, men de hafva bedragit sig. Huru underfull står icke Augustina, min moders syster, för mig i mina tankar på det förgångna; såsom en mörk allvarsam gestalt, nickande att gå bort, så står hon framför mig och min mor. 
<sec/>
Betrakta mig, jag är Claras dotter! 
<sec/>
Hvad? o hör du, min Clara – ty så vill jag kalla dig efter – 
<sec/>
Jag heter Amorina. 
<sec/>
Hvad är det för ett namn? så har ingen hetat. Clara Amorina får jag åtminstone säga. Hör mig, Clara, äro vi verkligen barn af tvenne systrar? Syskonbarn? kan det vara möjligt? Jag ville, att du litet böjde ned din kind öfver mig när jag går. Jag ville – men jag törs icke – kunde jag få töras taga litet på dina lockar? 
<sec/>
Hvad, pack? hafva de satt kedjor kring armarne på dig? 
<sec/>
Han afsliter dem. 
<sec/>
Tack, Johannes. 
<sec/>
Så illa de nästat fast min Clara. Fördömda uslingar, ni ville binda denna skönhet fast, för att ej mista henne. Ni viste ej, att skönheten hålles ej qvar med bojor; ty nattens starka andar komma då och lösa af henne kedjorna, så flyktar hon ändock, och ni mister henne, kanaljer – 
<sec/>
Slit ock sönder länkarne här vid mina fötter. 
<sec/>
Straxt. Se så, nu är du fri. Följ mig ut genom fönstret. 
<sec/>
Gå förut, Johannes. Efter kommer jag genast, blott jag först fått påkläda mig klädningen. 
<sec/>
Godt, Clara, men skynda dig att komma efter, ty det börjar dagas, tror jag. Vi böra ej träffa folk. 
<sec/>
Ut. 
<sec/>
Hvad buller jag hör utanför min dörr? Jag tror nycklar skramla vid låset! 
<sec/>
Regina utanför. 
<sec/>
Bästa pappa, tro mig blott denna gång – 
<sec/>
Det blir, som det är; hvad jeveln, tror du att jag ej hört rosigt näktergals-kram en gång förr? du tiger, förstår du. 
<sec/>
Min Gud, min Gud, håll repstegen, Johannes! De komma – jag har redan en fot på stegen. Fräls mig! Hvar är han? hvar? jag ser ej till Johannes? hvad hör jag? Ett gräsligt buller är här nere också? Johannes har kommit i färd med någon, är det slagsmål? 
<sec/>
Regina träder in. 
<sec/>
Himmel, kedjorna hänga tomma vid väggen! 
<sec/>
Vaktmästaren kommer efter. 
<sec/>
Aha hon! – Troll, går hon icke ut genom fönstret? huru har hon krossat gallren? svarar hon icke? är hon besatt af en mållös ande? 
<sec/>
Han kastar ned Amorina på halmlafven. 
<sec/>
Nådigaste pappa, allranådi – 
<sec/>
Tig usla. Har jag hållit dig tre år och två månader i pension, på det du skulle varda ett våp, lättrogen och ganska känsloklen, i stånd att narras af hvar och en fan som talar om sockergryn? Denna galning är den argaste på hela vår Danvik, eller ock kan hon trolla; menar du dessa länkar äro så lätt afbrutna? Men här i skåpet har jag nya och tyngre. Hör hon, svara mig, vederstyggelse! huru vardt hon lös? 
<sec/>
Mig sände Christus hjelp till lif och frihet. 
<sec/>
Hon! skall hon också bespotta Herren? kan hon ännu begripa något vett, så hör: Gud har insatt Öfverheten, Öfverheten har nedsatt Danviks-hospitals-styrelsen, besagde styrelse har tillsatt mig, jag har satt kedjor på henne, alltså har Gud satt kedjor på henne. Nu säger hon, Gud har rifvit kedjorna af henne – så skulle då Gud göra emot sig sjelf? – karnalje; men jag glömmer att hon är galen. 
<sec/>
Hvad har hon då så illa gjort? 
<sec/>
Hvad dig anbelangar, så tiger du på ögonblicket. Men hvaba? hvad har hon för en klädning på sig? inför jeveln är det icke din helgdags-kjol, Regina? Regina, hör hit, våpigaste – 
<sec/>
Förlåt, allrasötaste pap – 
<sec/>
Ödla, om du icke – hutut genom dörren, Regina! jag skall här vara ensam och rusta i ordning denna kjuserskan. Seså hon! nu skall här bli annat af, den roffade klädningen skall man draga af henne – jag hörde hustru min sade, att när hon först kom hitåkandes, hade hon en gammal bondrock på sig; men den förde stadsknekten bort med sig igen, ty den var ock stulen, kan jag förstå; och efter hon nu klöst sönder sina egna trasor, så de ej mera hänga ihop det allraminsta, så skall hon få stå här oklädd. Här skall eldas, så hon skall ändå slippa frysa. En spritt ny kedja skall hon få om hvar fot och hvar hand, en om lifvet och en om halsen – minsjäl är icke jag helt bestört och måste taga alla försigtighetsmått! – så läser jag fast alla sex ändarne vid väggen med en viss nyckel, som jag har – Herre du gode Gud, om jag låter mina dårhushjon narra sig ut bland en allmänhet, så mister jag, ta-me-jeveln min tjenst. 
<chapter/>

<chaptername></chaptername>

<sec/>
Stockholm, Krigsrådet Anfelts hus, det himmelsblå förmaket. En talrik och lysande aftonsociété är samlad; man ser den fördelad i åtskilliga grupper, såväl vid divanen, som kring spelborden. Röda och hvita bischoffer gå omkring; man märker äfven ananas-glacer. 
<sec/>
Skönaste grefvinna, jag skyndar att fullgöra min pligt; se här denna bok, hvarom jag redan längesedan gifvit löfte – ett löfte, för hvars oförlåtliga försummande mig bör åläggas ett verkligt straff. 
<sec/>
Ah, hvilken bok? Mitt minne är så svagt, herr Krigsråd, hela mitt sistème – 
<sec/>
Dessa blad äro de sköna strålarne af en ännu skönare sol. Solen sjelf har försvunnit ifrån oss, blott strålarne återstå: lät oss då skynda att begagna dem till vår lycka. 
<sec/>
Läs denna titel – 
<sec/>
Grand dieu – det är le bonheur par Helvetius. 
<sec/>
Grefvinna! den store mannen är död, men seklets beundran följde honom då han gick, och hans språk skall aldrig upphöra att lefva mellan våra händer. Slå upp hvad sida ni behagar, hvilken stil? 
<sec/>
Quel charme – quelle grandeur! huru länge tillåter mig er godhet glädjen af denna lecture? 
<sec/>
Ni förtjusar mig, om ni behåller denna bok så länge ni önskar. Fru grefvinna! sätt den till det öfriga i er förträffliga boksamling; förakta ej en souvenir af den ringaste, jag ber er! min och min familjs skuld hos er – 
<sec/>
Tusen gånger är den återgäldad: men det är ädla själars natur, att tro sig stå i en evig skuld. Är det en sanning? blir denna bok min? ah Krigsråd, hvilka uttryck skall jag begagna? 
<sec/>
Tala ej så, att ni stegrar min förtjusning till öfverdåd. Men värdigas nu förlåta, att jag på ett ögonblick måste lemna er – och döm om den olyckan att vara enkling och nödgas arrangera allting sjelf, när man deraf tvingas, att draga ögonen från det skönaste föremål de kunde finna. 
<sec/>
Han går. 
<sec/>
Vraiment, det är papier vélin. 
<sec/>
Hon stoppar boken i sin reticule. 
<sec/>
Bästa mor, ni var indelikat, som ej kallade honom president. 
<sec/>
Clementine, hvad hör jag? Mina reverier hålla mig så inne i mitt bibliothéque, att jag ej lyssnar på det som sker i verlden. Är Anfelt redan nämd? 
<sec/>
Det skall ske i dessa dagar, det har jag sjelf hört af hans son, herr assessorn. Han är derinne i gula förmaket. 
<sec/>
Clementine, jag måste hafva ljus i denna sak: mon dieu, hur skall detta fel kunna hjelpas? kom, älskade barn. 
<sec/>
De gå. 
<sec/>
En annan grupp. 
<sec/>
Kan någon säga mig orsaken till den gamla enke-grefvinnans inquiétude? såg ni hur hon skyndade ut med sin dotter? det tycks vara någonting annat, än blott gentilesse, som styr förhållandet mellan henne och vår värd? 
<sec/>
Åh, min öfverste, Anfelt är det finaste hufvud i naturen. Ser ni någon ofrälse i hela denna société, mer än värden sjelf och hans son? se er omkring för ro skull. Här fins ingen enda Bubu, mer än de sjelfve. 
<sec/>
Flere hafva anmärkt detta: tror ni ej, att han på allvar uppvaktar grefvinnan? 
<sec/>
Det och mycket mera. Anfelt skall nobiliteras, och han spelar sitt schach som en sultan. Han söker genom grefvinnan förbindelse med våra yppersta familjer: hon sjelf har i följd af sina böcker alltid varit giftsjuk, och ser min blick ej allt för ytligt, så hedrar äfven fröken Clementine (många år och rödledt hår, min öfverste!) Anfelts son, assessorn, med sin hand. Första följden af dessa partiers uppgörande är den, att – 
<sec/>
.. att, för att bilda någorlunda partis égaux, grefvinnans slägt skaffar fadren med sin son adelskap. Åh, han är slug, denna man! varen visse, mine herrar, en marche, sådan som hans, slutar ej vid detta steg. 
<sec/>
Fattar ni, min öfverste, huru lagom Anfelts förra fru dog? han har varit enkling ett halft år, précisément efter svensk lag. 
<sec/>
Anfelts fru dog väl na – 
<sec/>
Naturligtvis. Jag umgicks icke på den tiden här, jag såg henne aldrig. Detta hus var då ganska obscurt, Anfelts hustru var en mauvais sujet, och huru än hon dog, så kunde hon verkligen ingenting bättre göra. 
<sec/>
Anfelt, med alla de rikedomar han nu eger, var likväl från början ganska fattig, högst fattig, var en domestique i gamle excellensen Falkenburgs hus. Då han kom derur, gifte han sig med en menniska, som var protégée hos unga grefvarne emedan hon varit deras je ne sais quoi. 
<sec/>
Amma. 
<sec/>
Enfin, en misérable. Men åter här skole vi se den kloke mannen, och beundra den, som offrar några inconvenienser för sin lycka. Ty genom det stöd han sålunda fick från Falkenburgska sidan, sköt han sitt första steg upp i verlden. Så länge derför den der hustrun lefde, såg man i hans hus aldrig folk af ton, men ofta rik bourgeoisie, hvarmed han i anseende till sina kollegiala förhållanden behöfde svänga om. Åh, mine herrar, allt är plan i detta hufvud! det är sjelfva satan, det är satan den Anfelt! 
<sec/>
Hur är det, är han verkligen nämd till president efter den olycklige grefve Falkenburg? 
<sec/>
Ts! ts! fast denna cercle är den utsöktaste i hufvudstaden, fast dess läppar äro de vältaligaste, är den tillika uppfylld af de längste öron, som spetsa sig vid ljudet af hvarje ord. Tro mig, mine herrar, jag är nära lierad med alla, som här äro, jag känner dem alla. Jag är snarsagdt slägt med dem. 
<sec/>
Kammarjunkaren hviskar åt öfversten. 
<sec/>
Anfelt är verkligen nämd president, men på ett alldeles utomordentligen delikat sätt. Det ädla häri visar i synnerhet Anfelt i full dag. 
<sec/>
Är gref Rudman död? 
<sec/>
Nej visst, visst icke: men detta är en lång anekdot; jag måste hafva en glace – jag kommer straxt igen och berättar; vänta, vänta blott litet. Det är en trait de grandeur, var så god och vänta. 
<sec/>
Han går. 
<sec/>
Ack jag känner alltsammans likså bra som kammarjunkaren, och skall berätta det helt kort. Öfversten vet, huru gref Falkenburg är invecklad i den farliga processen, eller rättare, hur han mist förståndet. Anfelt fann då, att ingen bättre än han skulle passa till presidentstolen efter grefven, och Anfelts son, assessoren, som ingenting mera önskade, än sin fars lycka, gick, sedan grefvens oförsigtiga uppförande i Hofrätten blifvit verldskunnigt, in till sin far och sade: Hörpå min bästa fader! 
<sec/>
Kammarjunkaren återkommer. 
<sec/>
Nej – äro herrarne redan inne i händelsen, – åh nej – 
<sec/>
Hörpå, min bästa fader, sade assessorn, Anfelt den yngre, här är nu blott två alternativer – 
<sec/>
Ja, blott två alternativer, min far! antingen blir grefven så invecklad i röfvarsaken, att han kännes skyldig, och i detta fall icke gerna kan bibehålla sin presidentplats; eller ock kommer han att anses ordentligen galen, i hvilken händelse han ej kan undgå att suspenderas. Då embetet i begge alternativen står ledigt, skall min far genom alla kanaler (inclusive våra giftermål) så arbeta, att min far dertill nämnes. Emellertid kom ett streck öfver planen – 
<sec/>
Ett för särdeles streck! gref Falkenburg, mine herrar, hade nyss före sin sjukdom tagit i sin tjenst en handsekter, som föll på den idéen, att med all sin förmåga arbeta för grefven, och, om möjligt, rädda hans renommée – man kan ej neka denna domestique en viss aktning; ty ni skall få höra, mina herrar. Det var för planen nödvändigt, att, i hvilket fall som helst, ega några papper, dokumenter, svart på hvitt på grefven, att producera naturligtvis, ty huru annars tillvägabringa någon publik åtgärd? Men huru få dem? Å ena sidan hindrades man af grefvens sjuklighet, och för öfrigt rang och namn, att inkalla honom till legala förhör i Hofrätten (ehuru ett parti der uttryckligen påstod det), och hvarigenom han kunde hafva blifvit dokumenterad brottslig. Å andra sidan ville grefvens medici aldrig attestera honom vara vansinnig, emedan de från första stunden envist fallit på den tanken, att hans två afvexlande paroxysmer voro tvenne – tvenne – 
<sec/>
Jo vänta, tvenne dual-slitningar i hans existence. 
<sec/>
Slitningar? knip i magen, jag begriper. 
<sec/>
Enfin, nog af, medici voro så entêtés i sina theorier, att de omöjligen ville anse detta för vansinne, ehuru mycket man persuaderade dem, att tro det. Men då grefven slutligen genom en anställd radikalkur på en gata, sattes i en oerhörd nervskakning, kom han alldeles ifrån de tvenne tillstånden, och råkade i – i – 
<sec/>
Unismus, c’est à dire Enhet. Par loisir har jag verkligen läst öfver de vackra fraserna, men – 
<sec/>
Åh låt mig sluta, efter jag börjat – men som nu detta så rakt viste sig som galenskap, att sjelfva herr Fréeman, handsektern, tog det så; så var det ändå omöjligt, att få något dokument. 
<sec/>
Omöjligt, huru? 
<sec/>
Impossibelt! förty sekter Fréeman, som assessorn i detta ämne först stötte på, ganska planmessigt, efter han var grefvens hemliga pappersbevarare – han, mine herrar, ej blott hade tagit humör af denna propos, utan föll till och med på ett oråd. 
<sec/>
Ett oråd? 
<sec/>
Han tog sig före att vara herre i huset, under hela grefvens sjukdom, stängde porten och gaf ordres, att ingen fremmande, qui que ce soit, fick insläppas, hvad tycker ni? Nu blef det ogörligt för unge Anfelt med all finesse, att teckna upp något; och läkarne, som en gång sagt: det är icke galenskap, kunde point du tout förmås, att intyga den dagsklara motsatsen, point du tout. 
<sec/>
Ja tycker om dem för det, det är en tusandjefla karakter i det. 
<sec/>
Men hör nu, hur ett fint och godt hufvud handlar! 
<sec/>
Anfelt den gamle säger nu till sin son, assessorn: min son! jag skall säga dig en sak. Jag har aldrig tyckt om din plan. Hela verlden vet, att jag fordom varit grefvens mentor, hvad skulle hela verlden säga, om jag trädde upp emot honom med dylika dokumenter, om jag entamerade en anklagelse, eller satte honom i parité med Danviken? nej, min son, icke så, verlden skall icke bocka sig i stoftet för den lycklige Anfelt, och tänka i sin själ, se den otacksamme! Nej min son, jag älskar en motsatt benämning. Vi skola med all möjlig godhet behandla den olycklige grefven; sjuk, som han aldrig skall upphöra att vara, skall han aldrig fylla den plats vi åtrå; hvarföre öka den lidandes olycka? Jag älskar denna höga och sanna ärelystnad, som, i det den förlyckligar alla, njuter allas beundran. Detta är den stora och ädla vägen, Jakob. Jag skall utverka, att jag blir president i survivance till en början. Sedan hoppas jag kunna bearbeta, att grefven blir nämd till excellence och riddare af alla orden. På detta sätt kan han med honneur pensioneras, han reser till landet, och tillbringar sin öfriga lefnad på sitt slott. Han kan der lefva i fullkomlig ro med sin sinnessvaghet. Då, gode son, sitter jag president med ära, och du skall icke länge sitta assessor, var öfvertygad. 
<sec/>
Alltså är han nu i sjelfva verket president? 
<sec/>
Anfelt (eller rättare von Asnefelz, såsom han snart skall heta) är det; och jag vet äfven genom relationer med visshet, att grefven redan är excellence och riddare af alla orden. Men man vill icke göra dessa utnämningar éclats, förrän grefven hunnit flytta till landet. Emellertid sköter Anfelt ärenderne, och uppträder såsom verklig president samma ögonblick, som excellensen grefve Rudman är osynlig i ... 
<sec/>
En bra taktik. 
<sec/>
Mine herrar, kände ni för ro skull i middags på saucen till det kalfhufvudet à la daube? Åh, mine herrar, en sådan goût exquis i matlagning träffar ni ej i något annat hus; en sådan dîner sättes ej på något bord i Stockholm, parole! 
<sec/>
Nej, men hör, hvilket muntert lif herrskar der framme? 
<sec/>
En annan grupp vid en trumeau. 
<sec/>
För all ting, mina damer, hvad lekes här? 
<sec/>
Det är reparti-leken! En kavaljer sitter på en tabourette midt i cerclen: han skall på trettio frågor svara qvicka repartier, annars är han bête. 
<sec/>
Mon dieu, det fordrar ett génie sans égal; hvem sitter nu? 
<sec/>
Gref Lagerstjelk; han har redan svarat på tjugu frågor, han är qvick så man förgås. 
<sec/>
Skrattets friska vågor gunga på allas kinder, glädjens facklor kasta glans ur de skönas ögon, och nöjet styrer le tout med ett herravälde, som är det mest välgörande på jorden. 
<sec/>
Se nu, inga moralsaker. Fortsätt bara, grefven skall gifva svar på en décade frågor ännu. 
<sec/>
En effet, jag skall. Hvar är frågarinnan? 
<sec/>
O jag vill vara demandeuse för de återstående tio frågorna. N:o 21, behagar ni orrar? 
<sec/>
Det väcker min horreur! 
<sec/>
N:o 22, vill ni ha tjäder? 
<sec/>
Det väcker min tiédeur! 
<sec/>
N:o 23, dock lite hjerpe? 
<sec/>
Harpies? fi donc, de smutsa mitt duktyg: Voyez l’Eneide par Virgile. 
<sec/>
Är ni alls icke hungrig, dites moi encore? 
<sec/>
Ankor vördar jag för högt att äta, helst när de äro franska. Nej, täcka fröknar, frukten intet för mina tänder! 
<sec/>
Hvad gör ni för en liknelse, impertinant? 
<sec/>
Äng, Per, Tinan – och vatten i tinan, allt var tillreds. Då slog Per vattnet ur tinan på ängen, så att de skönaste blommor runno upp. Dock fans der ingen blomma så täck som ni, ma charmante demandeuse. 
<sec/>
Saliant, och dock så god. Kan man vredgas på Apollon? 
<sec/>
Aimable Daphné, jag vill då evigt vara er Apollon. Fly mig ej, ack fly mig ej, ty jag förvandlar er i ett skönt Lagerträd – jag skall förnya mythologiens fabel! – och kommande sekler skola plocka grenar af er hjessa till stjelkar om min. Så skola vi, Daphné och Apollon, alltid vara tillsammans, oskiljaktige såsom frågan och svaret, såsom demandeusen och repondeuren. – Men fortsätt: huru många frågor har ni gjort mig? 
<sec/>
Ja, till en demoiselle de Lagertraide, c’est à dire à Daphné elle même, må ni förvandla mig: men, var mycket säker, en comtesse de Lagerchailque blir jag aldrig! Voyez vous, cher Apollon, jag kan ock gifva ett repartie? – Låt se, låt mig se, ja 26 frågor har jag gjort. N:o 27, hvilket är bättre, snille eller smak? 
<sec/>
Begge äro lika nödvändiga i sällskap med en näktergal. Ty, attendez, mon cher et aimable rossignol – att svara den fordrar snille, att äta den smak. 
<sec/>
Roland amoureux par Bojardo – hvad säger ni om den lecturen? 
<sec/>
Ro i land är bäst, när man sitter på en så tråkig sjö. 
<sec/>
Tycker grefven om câpre au lait? 
<sec/>
Jag tycker mer om min cabriolet. För öfrigt, ma naïve, skulle câpre au lait vara kapris anrättad med mjölk, och detta är någonting, som icke är någonting. 
<sec/>
Det var 29. N:o 30, skulle ej edra fina lockar böra prydas med en fruntimmers-voile? 
<sec/>
Börjades mitt namn med en voyelle, så kunde min hjessa bära en voile: Nu börjas det med L – derföre och i alla fall ... Nej, mon dieu, oaktadt alla rim, blir detta högst miserabelt. Var icke det det sista repartiet? 
<sec/>
Svaret var gudomligt! det var poesi – grefven är snillets genius. 
<sec/>
Er godhet, mina damer, går verkligen längre än min impertinance att våga plåga er med fadaiser. Jag ville i sanning, såsom fröken Aurore sist sade, vara le génie du génie, blott för att rätt lifligt kunna försäkra er, att ej en gnista snille fins hos mig. 
<sec/>
Det är snillets triumf, att förneka sig sjelf. Men lät oss nu börja ett nytt jeu de repartie – detta är sublimt, ma foi, det är höjden af qvickhet – det är en spårre i hvars och ens egen pégase. Se så, nu skall jag vara repondeur: nådiga fröken Bibby, var min frågarinna! begynn – eh bien – 
<sec/>
En annan grupp i ett hörn af rummet. 
<sec/>
Denna händelse är för egen – 
<sec/>
Som jag säger. 
<sec/>
Kapten Münje kommer. 
<sec/>
Hvad har händt? jag ser leende och afsky omvexla i edra blickar? 
<sec/>
Stråtröfvaren Johannes har hängt sig. 
<sec/>
Det blockhuset, som förvirrade hela Hofrätten med sina svar? Jag var, par curiosité, en gång närvarande vid hans förhör, och han bekände t. ex. ingenting om grefven, fast man sade honom, att hela verlden redan viste hur det hängde ihop. Har han nu veknat? Hängde han sig i arresten? 
<sec/>
Såå? vet ej herr kapten, att han rymt från Smedjegården? Han var ej der mer än några dagar, förrän han fann tillfälle att utkomma. 
<sec/>
Min Gud, har Johannes rymt! jag har hört förskräckliga saker om honom – då är ingen lifsäker! 
<sec/>
Herr kapten hörde, att han hängt sig; var derföre utan bäfvan. Det vi talade om, var följderna af den der händelsen vid Danviken om natten – 
<sec/>
Händelsen om en natt? Jag brinnner af nyfikenhet – 
<sec/>
Har ni ej heller hört detta? Hvad vet min kapten då egentligen? 
<sec/>
Johannes hade från Smedjegården begifvit sig till Danviken, för att befria ett beryktadt qvinnfolk, som, efter hvad man finner, varit hans medarbeterska under hans förflutna företag. Man ser, att hela befrielseplanen var uppgjord dem emellan långt förut: allt gick ganska väl beräknadt. Redan hade Johannes brutit sig in i qvinnans rum på Danviken, hade afslitit de kedjor, hvarmed hon visligen blifvit fängslad, hade satt repstegen utanför hennes fönster: äfven sjelf gått ned förut att lära henne sättet, samt tillsagt henne att skynda sig efter: qvinnfolket hade ock redan stuckit ena benet ut genom fönstret – då den nitiske Danviks-vaktmästaren inträdde. 
<sec/>
Nå Gudilof. 
<sec/>
Ja, det betydde ej stort. Han inträdde och grep henne: men hon ropade sin reskamrat Johannes, att komma upp igen och slå ihjäl vaktmästaren, bryta upp alla jernbommar m. m., som säkert skulle lyckats en så ovanlig armstyrka som Johannes’ om – 
<sec/>
Jag ryser! Nu stiger den faslige upp, och ombringar en oskyldig vaktmästare! 
<sec/>
Om ni har någon godhet, så afbryt ej evigt. 
<sec/>
En af Danvikens värsta galningar, som i fyratio år sutit der, och hvars namn nuvarande generation ej mera känner, hade samma natt funnit tillfälle, att bryta sig ut ur det hål, hvari han satt. Vankande som ett spöke kring Danvikens murar, träffar denne Johannes, just när han, för att rädda sin anfallna sköna, tänkte stiga upp ånyo. Med sina ursinniga armar fattar den galne Johannes om halsen, och börjar valsa med honom. Johannes rycker, sliter, svär, förbannar – men här voro hans krafter för små. Han måste svänga omkring under nattens moln på de omliggande hospitalsklipporna, och fåfängt var arbetet att komma lös ur den fåniga famnen. Den åldrige galne svarade honom aldrig ett ord, blott dansade, storsprang. Bort bar det från Danviken, förbi Sikla, ända bort åt Skans tull, åt skogarne, man vet ej hvart. Hvar sjelfve galningen tog vägen känner man ej, ej heller hur Johannes blef honom qvitt, men – 
<sec/>
Med förlof, hvem har framkommit med hela denna historia? 
<sec/>
Vaktmästar Staffan (Stephanus Bos skrifver han sig), som blifvit tilltalad och förhörd. Han är nära att mista tjensten derföre, att den gamle galningen kunnat rymma: och det är i sanning någonting ömt, att höra Bos under tårar berätta med hvilket gränslöst nit han bevakade den der qvinnan, just under det den gamle smugit sig ut. Denne hade väl, derigenom att han omfamnat Johannes, frälst arme Bos ifrån en säker död, som blifvit hans lott om bofven sluppit upp för andra gången; men dock i sjelfva verket beröfvat honom lifvet i och med tjensten. Antingen således den galne rymt eller icke, var Bos förlorad – när såg man en vaktmästare i grymmare alternativ! 
<sec/>
Sedan fick man väl rätt på Johannes? 
<sec/>
Han blef under dansen smittad af vansinne, så att när han kom loss ur famnen, gick han utanför Skans tull till den närbelägne galgen, och hängde der upp sig sjelf med egen hand. 
<sec/>
Åhh! – – Man har väl redan tagit ned honom? 
<sec/>
Min herre, galgen är en upphöjelse, från hvilken man ej behöfver frukta att neddragas. Man har sällan rivaler. 
<sec/>
Det förutgående, jag har sagt, är berättadt af vaktmästar Bos, och jag lemnar detaljerna derhän, i synnerhet förklaringarne. Men att han hängt sig, det är säkert. Bönder, som rest förbi, hafva sett Johannes hänga i galgen, och omtalat det på landskansliet. Kronbetjening har blifvit beordrad, att resa dit för att taga allt i ögnasigte: dels emedan ingen i allmänhet får hänga innan han blifvit dömd, än mindre har rätt att hänga sig med egen hand, och allraminst i en hela den stora allmänheten tillhörig inrättning. Säkert komma månge andre af nyfikenhet att följa med kronbetjeningen och bönderne vid besigtningen; ty Johannes är en person, som väckt uppseende, och hans dödssätt har utan tvifvel något eget i sig. Jag tror verkeligen icke, att man tager ned honom ur galgen, ty sådant brukas icke. 
<sec/>
Jag skulle likväl vilja veta, om, på hvad sätt, och huru – 
<sec/>
Stig åt sidan för sällskapet, mine herrar; krigsrådet Anfelt kommer in, och, om jag ej misstar mig, gifver han oss ett gladt budskap. 
<sec/>
Nådigsta grefvinna – tillåt mig! 
<sec/>
Han bjuder grefvinnan armen. De öfrige kavaljererne vända äfven sina armar åt de damer, de finna skäligt. Deuxbattanterne uppslås af en betjent i gult livrée. Societén går ut med lätta, vackra steg, och i en god ordning. Man kan till och med genom de öppnade dörrarne se en del af det lysande souperbordet. Någon egentlig mat är naturligtvis icke ännu inburen. Men det medför en hänryckning – som hvar och en i denna ställning kan bevittna – då man, med den glans af plateauer, Amours &amp; Psichés, mycket bordsilfver, krochaner och vaxljus, som glädja ögat, får förena magens hopp om verklig njutning: och allt detta i synnerhet när man kommer ut ur ett förmak, der man både länge och väl hört ledsamma berättelser. 
<chapter/>

<chaptername></chaptername>

<sec/>
Landsväg, söder om Stockholm. 
<sec/>
Hoppsan, polle blacken min, låt kärran rulla. Pojken vill ha smörj, så blir han bra som fan. Men kan någon säga hvad raggen går åt tiggerskan der framme på vägen der? går och niger och niger, och hufvudet framstupa: signar hon icke omkull af matthet rättnu? Spring polle, så åka vi fatt’na. 
<sec/>
Gudsfred, hon gråter tror jag? 
<sec/>
Jag är för grufligt sjuk; jag faller om en liten stund i diket och dör – kära, får jag luta mig mot hjulet! 
<sec/>
Å hjertandes, hon skall resa upp hufvudet. Har hon ej smakat ett gudslån på fyra dygn, efter hon är så helvetes ankommen? Tag litet i min matsäck, se här – nånå smörgåsen är liten, men här är korf också. Hm, stackare. 
<sec/>
Hvar är du hemma? 
<sec/>
Vid Enskedet. Är hon hemma här i Brännkyrksocken? 
<sec/>
Ack jag är icke hemma – har din far och mor nog tjenstfolk ännu? 
<sec/>
Far är långe död, men mor står för hushållet. Går hon omkring och söker tjenst tror jag? Syster min vardt död i förriga veckan, så mor behöfver en piga, det är sant; men det kommer an på orlofssedel och prestbesked. Du ser golik nog ut, bara du blir fetare i ögonen, och ler en smula. Å rackarn, se så – häng inte hufvudet! 
<sec/>
Käraste du, låt mig för Guds skull få tjena hos din mor; jag har intet hem i verlden. Du ser så beskedlig ut, Gud skall löna dig. 
<sec/>
Är jag så beskedlig? rackarn, kan icke det vara osäkert. Till min mor menar jag inte du kan komma, ty inte kan du sätta i vålm, eller tröska? 
<sec/>
Det kan jag nog. 
<sec/>
Spinna, brygga, väfva? 
<sec/>
Ja, det är säkert, det. 
<sec/>
Men du ser så benvek ut? hur gammal är du, annars? har du läst på gången än? 
<sec/>
Jag fyllde sexton år i pålsmäss förlidne, och för halft annat år sen gick jag första gången till Herrans bord. 
<sec/>
Såhå, det tycker jag om, du är ett år yngre än jag. Kunde du hela storkachesen utan, när du vardt framläsen? 
<sec/>
Både stora och lilla, och två evangelier till. 
<sec/>
Dig skall mor älska ogrundadt! Vill du följa med mig, så åka vi hem. Proh polle då! 
<sec/>
Hvad vill jag hellre? – men kära du låt mig veta, hvad du heter. 
<sec/>
Anders. Eljest kalla de mig Långanders, liksom på en rolighet. Men hörpå, du skall svara mig, hvarifrån kommer du? 
<sec/>
Ack, ifrån spinnhuset. 
<sec/>
Rackarn! har hon rymt ifrån spinnhuset? 
<sec/>
Nej, nej: min arma mor sitter der. Jag har tjent i Danderyd hos prostens; men efter den grufliga eldsvådan, gick jag till Stockholm och tänkte söka min mor, och jag fann henne ingenstans! 
<sec/>
För fan, hvad gör din mor på spinnhuset? 
<sec/>
Hon kardar kamull, för hon har spått folk. Men jag skyndade mig in till henne, och föll för hennes fötter i tårar. Då välsignade hon mig, och sade: ”Gå bort, barn! Jag heter Kassandra, och mitt öde skall likna min helleniska stamfrus af samma namn: ty ingen trodde henne, liksom ej heller mig, om sanningen. Ingen heller tror min slägt vara från Kassandras land, men se, så är det ändock; ty min farfar var mjölnare vid väderqvarnarne i Bunarbassi, hvilken by är en lemning efter det urgamla Troja. Hans son, min far, blef skeppare i Smyrna, och sedan han seglat lyckligt i 27 1/2 år, företog han ändteligen en resa till Nordsjön, och jag lagade maten åt folket. Då gjorde han skeppsbrott och allt förgicks, utom jag, som kom till lands och blef gift med en skoflickare i Landscrona. O Lotta, han var din hulde fader, och dog af en pryl, som han sväljde i misstag. Då beslöt jag, att gå landet omkring och dricka kaffe med dig, och spå: jag kom till trakten af Stockholm, och satte mig omsider ned vid Stocksund i Danderyd. Älskeliga barn! nu skall jag lefva detta onda slägte till ett spektakel, och till ett vittnesbörd öfver alla, som hata ljus. Mitt nöje är af ljuset, af Apollon, spåkonungen; det kunna de ej taga mig ifrån. Jag skall lefva här, tills jag blir hundra år, tre timmar och en half: då skall jag uppdofta till en ljusstråle, till en stjerna på min slägts konungamantel. Men du, barn, akta dig, ty jag ser din död ganska snart! Jag ser ett dike eller en grop, hvari du faller till döds. Gå nu, min dotter, från detta usla huset, och tag min nåd; men det skall jag säga dig, att hvarken i tiden eller efter tiden träffas vi; ty du har aldrig velat vara hellenisk, utan trott på de christnes lutheraner. Farväl, mitt käraste barn, mig ser du aldrig någonsin mer.” – Så sade min mor åt mig, men jag föll såsom afsvimmad till golfvet, och när jag vaknade, låg jag på marken, dit de burit ut mig. Ack jag ville derinne taga mitt hemvist och hjelpa min mor; men de förbjödo mig bo der, emedan de sade jag hade ingen rättighet till det, efter det icke var bevisadt att jag hade gjort något ondt. Min mor bad mig också bara gå, gå. 
<sec/>
Gud förlåte, det var fult taladt af din mor. Åk nu hem till oss i stället; se upp med ögonen lite grann. 
<sec/>
Det var ej det sista. Jag stapplade derifrån och tänkte mig till Danviken. Himmelens Gud! när jag kom dit, träffade jag en herre med nycklar i hand, som var så ond, så ond, och sade att alla menniskor ville narra honom. ”Den menniskan, du vill tala med, får aldrig se sol eller måne, mycket mindre qvinnfolk!” så ropade han åt mig, och slog igen porten. Ack då måste jag väl gå, vankade hit och vankade dit. Blott en enda fins ännu i verlden, som jag vill se innan jag dör. 
<sec/>
Hm stackare. Har du din mor på spinnhuset och syster på Danviken? Då måste du väl ha fästman på smegåln? 
<sec/>
Anders! Anders! låt oss skynda hem till din mor. 
<sec/>
Sätt dig upp, skola vi åka: du tål väl skaka en smula, så blir du varmare. Hopp blacken! du skall få se, han skalar utåt vägen som en ickorre. Hoppsan, nu rullar det. 
<sec/>
Men hörpå hvad heter du? 
<sec/>
Jag? jag heter Lotta. 
<sec/>
Såså, Lotta – sitter du för trångt, så skall jag maka åt mig: säg ifrån. Kors, jag mins ibland på min syster Karin, som dog i tisdags, det var en bålt vacker flicka, och ogrundadt snäll. Hon lemnade rara kläder efter sig, dem skall jag bedja mor att du får af. 
<sec/>
Men min Gud, att hon skulle dö i sin unga blomma? hur dog hon? 
<sec/>
Ja, vår Herre tog flickan, hon var fjorton år. Tisdassen om afton sent gick hon upp på vår vind efter päron, och det var mörkt kantänka; så tog hon felt om stegen, må tro, föll ner och bröt nacken af sig. Det var stor synd, att se hur hon låg. Hejsan blacken min – vill du inte trafva, säg? men jag skall hjelpa dig – hvasa? rullar det inte galant, Lotta? 
<sec/>
Vägen förer dem bakom en skogsbacke med täta grenar, så att de ej synas längre. 
<chapter/>

<chaptername></chaptername>

<sec/>
Vild skog utanför Skans tull. Det lider mot aftonen: himmelen är molndiger, åska går i fjerran. 
<sec/>
Låt oss lyssna på de höga, mäktiga stämmorna. Tala, du gråa, afgrundsdjupa bergsrygg! du kraftige broder, din stämma är såsom min af evigt. Talen, dunkla, stora furur! si timmen nalkas till natt, till fest. Mörkrets visdom rufvar öfver allt – det är ett. Si, jag är herren, herren: J hedar, talen till mig. De röster, som rulla genom jordens ådror, genom jerngrå malm, genom ekfast rot, de äro mig kära. Jag är Johannes – herrskaren vill lyssna. Tala, jord! Moder, din son tycker om ditt språk. 
<sec/>
Hvarthän kom du undan, fåniga byting, du som famnade mig på Danvikens klippor, och lockade mig till dans ända bort emot Sikla? Jag kände på dina armtag, du var ej så svag: dock kan ej narrdom roa så länge som visdom: och sedan jag lett åt dig en timmes väg, borde det ej förundra dig, att jag grep dig och slängde dig ifrån mig. Hvarthän kom du, pyssling? du, som aldrig egde ett ord till svar när jag ville tala med dig? .. Hah! 
<sec/>
Den galne rusar ned mot Johannes från ett berg; han håller i hand ett stort stycke träd, såsom klubba. Men Johannes rycker trädet ur hans hand och slår till hans hufvud. Krossad faller den galne till jorden. 
<sec/>
Ligg nu och le, barn. Du viste ej, att jag var herrskaren: nu vill jag gå vidare på min bana, jag vill samtala med alla klyftor. 
<sec/>
Bort. 
<sec/>
En folkskara kommer framåt. 
<sec/>
Hör hit – såg ni honom verkligen hänga i galgen? 
<sec/>
Jag for från Skarpnek i onsdags, och såg Johannes hänga der, det är så sant som hjelpe mig Gud. Skulle jag löpa med upptåger till högvälborne landshöfdingen? Låt oss gå på bara, att vi få galgen rigtigt i syne. 
<sec/>
Hvem skulle trott en sådan karl om, att falla på det vekliga orådet att hänga sig sjelf, sade min fru, när jag for från Stockholm, och jag håller med, att det var alldeles rätt sagdt. Detta kan blifva en lärdom. Herr kongl. sekreterare, ni bör låta något härom inflyta i er nästa afhandling; hvad säger ni om det? 
<sec/>
Egoismus! du, när du är det öfvervägande elementet hos menniskan, huru olycksalig är du icke? Hvilken händelse? Men sådant blir slutet, när menniskan tenderar till sig sjelf, tror på sig högst. Detta negativa lynne, som har död och universalt annihilerande till grund, kommer i sin slutliga konseqvens till eget förstörande, till sitt väsendes total-upplösning i blott naturlif, i jordstoft, i död. Sjelfmord – evigt sjelfmord – är således grundtendensen af all egoism. 
<sec/>
Gossar, lät oss tända på pipan, medan vi gå här. 
<sec/>
Det är nu fan, att jag skulle glömma min rulltobak hemma. Hvar ivi-jen stump är opptuggad! 
<sec/>
Herre Jesu! Hvem står derborta lutad mot berget? Johannes går igen! han är uppstånden! 
<sec/>
Med skäror och liar ser jag eder utgångne. Hvad gingen j ut att söka? Villen j se en blossande ljungeld, flygande mellan himmel och jord? Ja, jag säger eder, en åskvigg. 
<sec/>
Gud allsmägtig! lät oss fly, fly, fly. Spöket tar oss, han griper oss! 
<sec/>
Hvi rädens j, mine vänner? Si, jag är jordens furste. 
<sec/>
Det är verkeligen han! det är våldsverkaren! Han var ju hängd och död? spökar han? 
<sec/>
Sägen mig dock, gingen j ej ut att se den modermördaren, broderdråparen, den j benämnen Johannes? honom, som var hängd i eder allmänna galge? 
<sec/>
Hvem är då du? 
<sec/>
Sjelfmördaren, honom, som slukat sig sjelf, villen j se? Följen mig, så skolen j få se, huru Johannes hängt upp sig sjelf. Kom! 
<sec/>
Akta er, akta er – vi må icke följa honom. Gud hjelp oss! låt spöket gå undan först. 
<sec/>
Herr krono-länsman! folket blir utan styrsel: det är fruktansvärdt, att de fly ifrån oss. Lät oss derföre göra en omväg förbi denna djefvul: om vi taga af ett stycke till höger, så komma vi lika väl upp till galgbacken. 
<sec/>
Jag vill skona eder, och gå undan sjelf något, så behöfven j ej göra någon omväg till galgen. 
<sec/>
Bort. 
<sec/>
Gud vare lofvad! låt oss nu gå på raska tag. 
<sec/>
En annan trakt af skogen, som visar afrättsplatsen vid galgen. Folket kommer uppåt. 
<sec/>
Era sjutusande djeflar, det är ju tomt? här hänger ej den minsta kanalje! 
<sec/>
Nå, Gud han sig förbarma! Sitter här ingen endaste kropp? 
<sec/>
Förbannade pack, reste ni icke förbi här vid ljusan dager, så att ni kunde hafva ögonen öppna, och se om Johannes satt här, eller ej? Hvem ingaf er, att narra landskansliet och höga vederbörande med lögner? 
<sec/>
Käraste herre, tro oss: så visst som vi äro syndare, hängde han här då vi foro förbi, men nu är han uppstånden; vi sågo ju hans vålnad i skogen? 
<sec/>
Johannes framträder. 
<sec/>
Godt folk, ären j nu ändtligen komne till galgen? Jag vill miskunda mig öfver eder, och visa eder det j trånen efter. Nalkens och rädens icke, ty än är åskan icke hungrig efter edra lif. Sen j denna grop? 
<sec/>
Gropen vid galgens fot? Hvarifrån kan en sådan grop hafva kommit? stor och djup? den ser ut att vara nyligen uppgräfd? Har herr kronolänsman anbefallt öppnandet af denna aflånga qvadrat? 
<sec/>
Kännen j de dunkla andarnes gång? I två dygn dansade Johannes öfver hedar och snår med en vansinnig från Danviken, och det roade honom. Men, på sistone, sedan han kastat den lille ifrån sig, gick han hit på denna kulle och sade: Du jord, min moder! din son vill åter bo hos dig. Så gräfde han denna graf, och tänkte lägga sig deri till sömn och breda mulltäcket öfver sig. Men när han lagt sig der neruti, och blickade upp på molnens gång i det höga loftet, sade han till sig: Nej, här vill jag icke ligga, utan midt emellan molnen och jorden vill jag sitta. Der är min plats. Så steg han upp att hänga sig i galgen, såsom jag nu vill visa eder – 
<sec/>
Han stiger upp. 
<sec/>
Se der! se der! just så sågo vi honom, när vi åkte: samma råck, samma vest. Der har ni honom nu, käraste herrar! 
<sec/>
Men under det han så hängde och lyssnade på åskans sång, hörde han ännu ur skogen läten, och begrep att det var oljud af den galne, i hvars famn han dansat. Då tänkte han vid sig: Detta skrål roar mig icke nu: jag vill stiga ned att stilla det först; jag vill krossa den tokige, så att jag sedan i lugn må höra åskan. Så steg han åter ned ur galgen på detta sätt, som jag nu skall visa eder – 
<sec/>
Han går ned. 
<sec/>
Hah! nu är saken begriplig – nu ser ni, att det ej är något spöke. Fängsla honom genast, fort! fort! 
<sec/>
Drabbningen begynner. Johannes rycker löst en bjelke ur steglet och slår omkring sig i hopen. Tolf falla till jorden med afslagna hufvuden, och deras kroppar lägger Johannes kring gropen vid galgfoten på det sättet, att deras blod nedrinner i den. Men tvenne fly. Dem eftersätter Johannes. 
<sec/>
En annan nejd af samma skog. Kor gå i bet. 
<sec/>
Skällkossan min, kom, kom, kom! Denna hage tar aldrig slut, och ett sådant Herrans åskväder! Gud vet hur långt jag nu är kommen från Enskedet? aldrig hittar jag hem igen, du mildaste Gud. Anders’s mor har allt rätt att bli ond på mig. Skällkossan min, kom! hitåt vill jag gå. 
<sec/>
Härborta hörde jag ett ljud? Hvar är det? 
<sec/>
O gruflige, är det du? – o gudskelof, att jag ändå en gång i verlden fick se dig, Johannes! 
<sec/>
Icke på knä! Stå upp, min Lotta. Min lilla Lotta. 
<sec/>
Dina blixtrande ögon hafva slagit mig till marken; hvarföre ser du så ut, Johannes? 
<sec/>
Stå upp, stå upp, Lotta; du är Johannis brud och hedarnes drottning. Alla andra skola böja knä för mig, men icke du. 
<sec/>
Visa mig vägen ur denna skog; det är så mörkt! 
<sec/>
Darra ej, mitt lilla löf, håll dig fast vid min arm. Jag skall föra dig hem. 
<sec/>
Herre mildaste! der på stenen ligga tvenne män slagne till döds? 
<sec/>
Jag och dessa två lekte en lek tillsammans. De flydde mig. Men jag hann dem. Nu vill jag bära dem med mig. 
<sec/>
Ack, bär dem ej på axeln, då kan jag icke följa med dig – Johannes, Johannes dina händer äro röda af menniskoblod! Hu Jesus, släpp mig – jag vill gå ensam bort härifrån. 
<sec/>
Lotta, mitt späda löf, vill du falla bort ifrån mig, din stam? Så, vanka då ned och fall till jorden. Visst ville jag behålla dig, min drottning; likväl vill jag att herrskarinnan skall vara fri, såsom herren. Gå, min Lotta. 
<sec/>
Underliga, underfulla ögon, hvarför kastar du dem på mig? Jag mins ditt utseende ur mitt innersta fordom, från den tiden då jag trodde dig vara oskyldig, och jag kände mig så hemma hos dig. Tusende, o tusende mil ville jag fly ifrån dig – men tusende timmar måste jag först vara qvar hos dig. 
<sec/>
Lotta, du lär då hört sägnen om skallerormen eller om den stora ormen, som skall vara så farlig. 
<sec/>
Gud, min Gud förbarma dig! jag kan icke gå ifrån dig, Johannes. 
<sec/>
Så följ mig. Kom, kom fort. 
<sec/>
De gå. 
<sec/>
Hvart är det vi komma? häruppe är ju sjelfva galgen? 
<sec/>
Lotta, min brud, gif mig en kyss till vårdtecken. 
<sec/>
O Johannes – för mig blott till landsvägen, att jag må hitta hem åt Enskedet till. 
<sec/>
Ännu en kyss till, Lotta, min brud. 
<sec/>
Hörde du en så faslig ljungeld slog ned här bredvid i skogen? O, han tar eld! Ser du! skogen börjar brinna omkring oss! 
<sec/>
Kom, kom fort, jag skall föra dig hem, min drottning: si brölloppet stundar, facklorna tändas! Nu, nu är det natt! till bruden går brudgummen. I glödande flammor står min skog till fest! till fest! 
<sec/>
Vid galgfoten en bred graf? full af rykande blod! 
<sec/>
Nej, drottning, den är icke full, men dessa tvenne skola göra tillfyllest. Darrar du? håll dig fast vid detta träd. 
<sec/>
Lotta stöder sig mot ena galgfoten. De tvenne män, som Johannes burit på axeln, lägger han ned med halsarne mot grafven, och tömmer ut dem deri. 
<sec/>
Lotta, min älskade, min älskade brud – vår säng är bäddad. 
<sec/>
Jesus, Guds son! tag min ande – 
<sec/>
J röda lågor! J röda strömmar! o min moder, min moder! din son kommer straxt till dig. 
<sec/>
Han tog Lottas kropp i sin famn, och hoppade ned med henne i den röda, djupa griften. 
<chapter/>

<chaptername></chaptername>

<sec/>
Stockholm; grefve Rudman af Falkenburgs hus: ett förmak utanför grefvens sängkammare. 
<sec/>
Våren börjar nu komma så skön rundtomkring. Högädle herr handsekreter, skall det evigt blifva så, att porten skall vara stängd ifrån sju om morgonen till inpå sena qvällen? Det är i dag Valborgmessafton, och ändå så ängsligt? 
<sec/>
Det vår grefves säkerhet fordrar, Mats, det räkna vi ej för ängsligt. 
<sec/>
Om grefven har jag något att säga också – 
<sec/>
Hvad? 
<sec/>
Nånå, efter grefven nu är frisk och sund i sin kropp, menar jag det gör icke ondt, att han hemtar litet frisk luft, herr handsekter? 
<sec/>
Gud, Mats? grefven har väl icke varit ute? 
<sec/>
Ack, han har varit ute två mornar, jemt kl. 6, medan jag varit borta efter vatten i karafinen, och porten ej änn hunnit stängas för andra gången. Men när jag märkte, att han smugit sig ut, skyndade jag efter att leda hem honom, och jag fann honom då alltid i någon gränd, liksom på vägen åt Djurgården. 
<sec/>
Två mornar? Mats, han träffade väl ingen ute? Var upprigtig Mats, du är tårögd, någonting måste hafva händt? 
<sec/>
Ja, två mornar, nemligen i går morse och i dag morse; få se hvad han tänker taga sig före i morgon. Aldrig såg jag någon möta honom i de ensliga gathörnen. Vet herr handsekretern, jag tycker en smula morgonluft kan göra herr presidentens hufvud godt ändå; och hvad skadar det, om han vänjer sig att gå litet på egen hand, bara man har noga akt på att föra hem honom? 
<sec/>
Tala till punkt. Gubbe, detta är icke allt. 
<sec/>
Jaja – när jag fick sigte på min unga grefve borta i gränderna, såg jag honom skynda mycket häftigt på, liksom han med ifver ville undvika att bli tagen. Men – det oaktadt – sedan jag fått fast honom och vändt om honom hem igen, begynte han kyssa mina händer med största värme, liksom till tacksägelse, att jag ändå gjort honom en stor tjenst. Ack, herr handsekreter, tro mig, det är ingen småsak, när en stor och förnäm herre kysser sin ringa tjenare på hand. 
<sec/>
Godt, gode gubbe. Det ser ut, som någon inre drift leder grefven att smyga sig ut till sin egen olycka: och att han derföre blir glad, när du tvingar honom att öfvervinna sig sjelf och vända om hem igen. Se derföre nu så mycket noggrannare efter honom, Mats. 
<sec/>
Maria kommer hastigt in. 
<sec/>
Herr Friman! herr Friman! huru skola vi nu göra? En person står utanföre och klappar på porten, och säger, han är sänd från sjelfva konungen. 
<sec/>
Ifrån Hans Maj:t? det är betänkligt. Läs upp, Maria, här går ej an att neka. 
<sec/>
Hon går. Litet derefter inträder krigsrådet. 
<sec/>
Hvar finner jag herr expeditions-sekreteraren Fréeman? 
<sec/>
Fréeman är mitt namn, men denna titel är ej min – 
<sec/>
Hvilken ära, hvilken glädje för mig, min herre, att jag lärt känna er. Konungen, af hvars nådiga vilja jag är lycklig att denna stund vara tolk, har gifvit mig åtskilliga uppdrag – och ett ibland dem är tillkännagifvandet, att f. d. handsekreteraren hos grefve Falkenburg, herr Fréeman, är benådad med expeditions-sekreterares rang och värdighet, såsom ett bevis på den uppmärksamhet man fästat vid hans verkliga skicklighet, hans vördnadsvärda karakter. 
<sec/>
Herr krigsråd, jag begriper ingenting af allt detta – 
<sec/>
Unge, ädle man, tillåt mig att fortfara; ty jag har ännu ett ämne af vigt, att med er samtala om, och som rör det gemensamma föremålet för all vår ömhet, jag menar grefven. I det skick han nu befinner sig, och som thy värr! ej tycks lofva någon ändring, insåg man huru litet tillfredsställande det för honom skulle vara, att bekläda en presidentplats, som han redan länge ej beklädt. Rik, upphöjd till rang af excellens och delaktig af alla orden, skall det förundra ingen, om han lemnar en stol, som nu i alla afseenden är under honom. Härvid bör ett arrangement genast tagas, lika mycket beräknadt för grefvens lugn, som nödigt, på det ej saken må väcka ett visst uppseende. Folk, som ej hafva känsla för den delikatess man är skyldig olyckan, eller för det milda behandlingssätt, hvarmed man i ett ädlare tidehvarf lärt sig att arrangera brydsamma händelser, så att ej lugnet eller glädjen på någondera sidan störes – detta folk, hvars råa ärlighet man visst bör högakta, men som man dubbelt skulle älska, om de med ärligheten visste förbinda mildhet – detta folk, säger jag, skulle kunna göra dåliga jemnförelser emellan de upphöjelser, grefven nyss åtnjutit, och hans tillstånd, såvida excellensen blefve sedd i publiken. Herr expeditions-sekreterare! man bör straxt föranstalta, att grefven reser till landet; han flyttar och bosätter sig på sitt sköna familjegods. I morgon – 
<sec/>
I morgon är det första Maj, Gudskelof! i morgon straxt kan ju min grefve fara ifrån det bedröfliga Stockholm? 
<sec/>
I morgon, ganska rätt, Mats, ganska rätt: arrangera beskedligt, att det sker i morgon. Äfven medförde jag här herr grefvens och excellensens alla dekorationer, hvilka utan uppskof böra fästas på honom för att fägna honom, och, om möjligt, väcka någon tankegnista hos honom. Goda Mats och Maria, se här! tag och gå in i sängkammaren, sy genast fast dem på grefvens kläder. 
<sec/>
De gå. 
<sec/>
Tillåt, herr krigsråd, en fråga. Presidentskapet är ju således ledigt? 
<sec/>
Herr expeditions-sekreterare – jaha – det är förklaradt ledigt. 
<sec/>
Och efterträdaren? 
<sec/>
Min herre, jag högaktar er – det må ej vara en hemlighet – jag är president. Så snart grefven är utur Stockholm, bli hans nya värdigheter och min utnämning officielt bekanta. Hör, bäste vän, låt honom resa i morgon, ty det fortaste är för en olycklig alltid det bästa. Nu tvinga mig göromål, att – ödmjuka tjenare – mjuka tjenare – 
<sec/>
Han går. 
<sec/>
Godt! Blott en sak begriper jag icke: hvarföre har han gjort mig till expeditions-sekreterare? månne för det, att jag skall vara nog delikat och mild, att tiga med hans sons, assessorns, förhastade ord till mig? Han tänker då så groft, äfven om mig? 
<sec/>
Mats och Maria återkomma. 
<sec/>
Nu är det gjordt: ack, hvad det är grannt och vackert åt Rudman! Vi hafva sytt fast krachanerna på hans nattrock, emedan han mest brukar den; var det icke rätt, herr handsekreter? Jag tycker mycket om det här. Den Anfelt, hvad han är för en vettig och beskedlig karl. Nog mins jag när han först kom i gamla excellensens hus, från första stunden var han artig. Min kusin Stina – min saliga kusin Christina – jaja, herr handsekreter, det var ej den minsta hyggligheten af Anfelt, att han tog henne till hustru. Stina hade sina stora meriter hos gamla excellensen; ty det var vissa hemligheter om excellensens barn, sade hon, som hon skulle bevara i sin graf, och det har hon riktigt hållit, ty jag känner dem icke; och ingen menniska känner dem, sedan hon sjelf dött. Var det icke likväl bra hederligt af Anfelt, att gifta sig med henne? ty, ser herr handsekreteraren, hon var bara simpel barnpiga åt unga grefvarne, och utom sig sjelf hade hon tillika en pojke, som hon förvärfvat sig vid Surbrunn, här på det förbannade Norrmalm i Stockholm; den tog Anfelt upp till egen son; han är nu assessor, han hjelper sin far i skrifverier, och derför älskar Anfelt honom så mycket, säger folket: han hjelper honom ock i annat, derför älskar han honom dubbelt, sägs det – men det tror icke jag, ty en ond menniska gör aldrig godt, ej heller hemtar man vindrufvor af törne, säger Skriften, och ifrån Surbrunn fås intet sött vatten – 
<sec/>
Och du är glad, du Mats, för de grannlåter, som du fått fästa på Rudman? 
<sec/>
Nå, hvarföre skall jag icke vara glad för det goda, som sker under vår herres olycka? 
<sec/>
Men jag är ganska bedröfvad, jag. Sorgen kommer aldrig ensam. 
<sec/>
Nå, hvad är det nu igen? 
<sec/>
Jag fruktar mycket för vår goda hund. 
<sec/>
Camillo? hvar är han? jag vet, att Camillo har varit sjuk. 
<sec/>
Jaja, Mats, du får aldrig se honom mer. 
<sec/>
Hvad? hvad för slag? 
<sec/>
Det är visst och säkert, kära du, att när en hund är sjuk, och känner, att det lider till ändan, så vill han aldrig dö hemma, utan han söker på allt sätt, att smyga sig bort. Jag har flere gånger hemtat hem Camillo ur någon gränd eller gathörn, då han på detta vis stulit sig undan, och ehuru han icke ville följa hem godvilligt i början, slickade han mig dock efteråt på handen, liksom till tack för att jag hjelpt honom från en stor olycka; men till sluts narrar han oss, ty det är ej möjligt att vakta på allting. Du skall få se – Camillo går bort och dör, Mats. Kanske få vi slutligen rätt på honom bakom något skjul eller så, och då ligger han afliden på en sophög, eller i sjön. Men jag tycker det är synd. 
<chapter/>

<chaptername></chaptername>

<sec/>
Danviken, Amorinas rum, mot slutet af natten. Hon är ensam, utan kläder, fängslad vid en vägg. 
<sec/>
Du underfulla natt, som mig omsluter? 
<sec/>
Jag vet ej hur min sinnesstämning jag 
<sec/>
Förklara skall: det är som vore jag 
<sec/>
Ur menskligheten ryckt, och ändå qvar: 
<sec/>
Kanske har ensligheten detta verkat, 
<sec/>
Inbillningen kan skapa stora saker. 
<sec/>
Mig sjelf som ande dela andars samqväm 
<sec/>
Jag tycker – men på stund igen jag ser 
<sec/>
Mig i min lilla kammare helt ensam. 
<sec/>
Nej, det är icke möjligt, att mitt minne 
<sec/>
Bedrar mig: detta måste vara natten, 
<sec/>
Som följer på Valborgmessafton, denna, 
<sec/>
Den flammande, den stora, sköna Folkfest! 
<sec/>
Visst, visst nu brinna uti hvarje bygd 
<sec/>
Så höga eldar? sina lågor slå de 
<sec/>
Mot svarta himlarne; och muntra gossar 
<sec/>
Med flickor svänga om, allt i den takt 
<sec/>
Som flammor spraka: harpor och fioler 
<sec/>
Med vinden gny – det ena bergets hurra 
<sec/>
Besvarar jublande det andras! O 
<sec/>
I morgon första Maj! i morgon är det 
<sec/>
Min födelses, min goda glädjes dag, 
<sec/>
I morgon jemnt jag fyller sjutton år – 
<sec/>
Min dotter – nu lider det! 
<sec/>
Bort. 
<sec/>
Förunderlige – nu den tredje gången 
<sec/>
Jag i min lefnad sett dig så framför mig, 
<sec/>
Hög, glänsande, de samma ord beständigt 
<sec/>
Mig sägande, så snabbt försvunnen åter, 
<sec/>
Som kommen? Jag din dotter, säger du? 
<sec/>
Hvad – hvad – nu Gud – nu vet, jag vet, jag vet det, 
<sec/>
Min fader var det, o min höge fader! 
<sec/>
Jag igenkände dig, du var densamme, 
<sec/>
Som då jag låg på halmen, jag i synen 
<sec/>
Vid klara griften såg bredvid min moder. 
<sec/>
O ståtlige, o vördnadsbjudande, 
<sec/>
O du gestalt! du måste, måste, måste 
<sec/>
Min fader hafva varit! Ack så säll 
<sec/>
Jag är. Men, fader, hvilket sken är detta? 
<sec/>
Ej lemnade du nånsin förr ett sådant 
<sec/>
Här qvar hos mig, då du försvunnit? Si – 
<sec/>
Si, si, det rör sig – skenet – aj, det drar sig 
<sec/>
Allt mer tillsammans till en enda punkt. 
<sec/>
Hvad är det? hvad, hvad ser jag? ligger ej 
<sec/>
På golfvet någonting, der skenet stannat? 
<sec/>
En nyckel tror jag? hvilken nyckel? hvilken? 
<sec/>
Den har visst arme Staffan tappat – ack, 
<sec/>
Det är ju mina kedjors vackra nyckel? 
<sec/>
Nu, Gud, låt se om dessa länkar äro 
<sec/>
Så långa, att jag hinner dig, min nyckel, 
<sec/>
Min frihets täcka, goda, sköna nyckel! 
<sec/>
Ah – ah – det går – det går – det går – det går – 
<sec/>
Hon tog den och uppläste låset, som höll kedjorna fast vid väggen; men omöjligen kunde hon skilja dem ifrån sig sjelf, utan hvart hon gick, släpade de efter. Hon steg fram till fönstret, hvars galler af Johannes blifvit sönderbrutet, och ej ännu hunnit lagas. Ingen repstege fann hon. Men när hon såg ut på den fria bygden och på fåglarne, som hoppade i träden från gren till gren, blef hon vig och tilltagsen. Hon steg ut genom fönstret, hon måttade behändigt hand och fot, och kom ned. 
<sec/>
Hvad det är ljuft, att stå så här på marken? 
<sec/>
Tack fader! ack, nu får jag gå och sjunga 
<sec/>
Guds rike åter fritt bland folket: fira 
<sec/>
Den sköna Majfest får jag. Bort som vinden 
<sec/>
I lund och dal jag springa vill. Se, redan 
<sec/>
Ju himlen glimmar? det blir morgon? Rosor 
<sec/>
Till krans om lif och bröst, om hals och lockar 
<sec/>
I kläders ställe jag mig plockar, plockar. 
<chapter/>

<chaptername></chaptername>

<sec/>
Morgon. Frisk luft doftar öfver nejden. Det är en trakt utanför Stockholm, vid Djurgården. 
<sec/>
Ännu blåser ingen vind på sjön, utan den ligger klar som en fées spegel, och stränderne se sig i den. 
<sec/>
I dag är första Maj. 
<sec/>
En båt ligger vid täcka udden, på Djurgården. 
<sec/>
På stranden kommer Rudman, vankande mellan träd och stenar, än snabb, än undransvärdt långsam; hasiga strumpor, inga skor, nattrock, en halsduk lindad till nattbindel omkring hufvudet. Lik en ifrån sina väktare bittida bortlupen, kommer han. Men – på bröstet blixtra lysande stjernor, och öfver axlarne ståtliga band, fastsydda. 
<sec/>
Från en annan sida af Djurgården nalkas till stranden Amorina, framkommande lik en dröm ur den dunkla skogen. Endast klädd af dagern, går hon som en maj-ånga öfver jorden. Visst icke utan kläder: ty i fina böljor kring hufvud och axlar flyter håret, och kringom det en ring af blåa blomster. Långa kransar af röda rosor gå om medjan; men kring hals och bröst vårblommor, späda, hvita. Vid hennes fötter, om handlofvar och lif rassla kedjorna efter henne. 
<sec/>
Hon stiger ned i jullen, som ligger vid udden. 
<sec/>
Åter nu till andra stranden 
<sec/>
Vill jag ro tillbaks. Der får jag 
<sec/>
Flere friska blomster. Folket 
<sec/>
Skall jag bjuda dem, och sjunga. 
<sec/>
Jaga hi! jaga ho! jaga ha! jaga hihoha. 
<sec/>
Hu förskräcklige! hu vanbild! 
<sec/>
Hvarifrån kom du? Nej, stig ej 
<sec/>
Ned i jullen här – aj, skjut ej 
<sec/>
Jullen ut i sjön så häftigt – 
<sec/>
Puri blum blum blum. 
<sec/>
Bort! låt mina kedjor vara – 
<sec/>
Rör mig ej – hu Wilhelms vålnad! 
<sec/>
Nej! du får ej ro mig – bort! bort! 
<sec/>
Vicka ej på båten! håll – håll – 
<sec/>
På allrasista bordet blomkål, filibom. Blommor? sibu – 
<sec/>
Rädden mig, o ljufva skuggor 
<sec/>
I den sköna skogen! rädden 
<sec/>
Fåglar j, som solsång sjungen 
<sec/>
Öfver stränderna! O hör mig, 
<sec/>
Wilhelm! Wilhelm! hjelp mig! fräls – fräls – 
<sec/>
Svart! fort under bron! Sibu brukolacka! 
<sec/>
Jullen hvälfver om, begge falla i vattnet. Rudman går genast till bottnen. 
<sec/>
Hvilka vågor? 
<sec/>
Ligger mig ej hafvets grund 
<sec/>
Klart som en demantelund? 
<sec/>
O hvad lågor! 
<sec/>
Svala himlavågor. 
<sec/>
Ja, min fader, straxt jag spänner 
<sec/>
Mina guldband fast i charen. 
<sec/>
Sätt er i nu, mina vänner, 
<sec/>
Öfver palmernas toppar faren – 
<sec/>
 
<sec/>
Hon försvinner under vattnet. 
<sec/>
En stark vind uppkom småningom. Den omhvälfda gamla båten fördes häraf till land, der den af vågorna slogs sönder emot några spetsiga stenar. Små barn, som gingo ned till sjön att leka, togo af båtens spillror och byggde sig hus bland körfvel och nässlor. Af andra spillror täljde de sig trähästar. 
