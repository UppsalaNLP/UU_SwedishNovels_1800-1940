<title><hi rend="b">MORIANEN,</hi></title>
<titleSubtitle>HOLSTEIN-GOTTORPISKA HUSET I SVERIGE.</titleSubtitle>

<chapter/>
<chaptername>FörstaKapitlet</chaptername>

<chaptername>FÖRSTA KAPITLET.</chaptername>

<sec/>
Gustaf III icke blott började en ny regering, stiftade ett nytt regeringssätt; han skapade äfven ett nytt tidehvarf. Det var smakens, förfiningens, nöjenas, vitterhetens, de sköna konsternas – ropa hans vänner: det var flärdens, prålets, ytlighetens, sedeslöshetens, lasternas – påstå hans fiender. Och begge hafva rätt; ty de omförmäla blott hvar för sig glanspunkter och skuggsidor af samma föremål. Det är begripligt, att hjelten i ett sådant stycke skall beundras, ända till hänryckning, från ett håll; hatas, ända till afsky, från ett annat. Och sådan blef Gustafs lott. Om han förtjent alla de loford, man slösat på honom, hade han varit en halfgud: om han gjort sig skyldig till allt det förakt, som blifvit kastadt på hans personlighet, hade han varit en afgrundsande. Gustaf var ingendera: han var menniska; långt ifrån icke en stor man, i detta ords sanna bemärkelse; men en sällsynt man, huru uttrycket än må förstås. Om Roms Augustus stått oss lika nära, som Gustaf, skulle imperatorn ofelbart haft sämre spel. Hans purpur, drypande af medborgerligt blod, har ej hunnit torka i årtusendens sol: på Gustafs konungamantel åter är det egentligen fläcken efter hans eget, som aldrig kan utplånas. 
<sec/>
Gustaf III:s regering börjas med statshvälfningen 72. De föregående aderton månaderna innefatta frihetstidens sista andetag. Dödsvåndan var gräslig och långsam. Frid öfver jettens stoft! Sedan frihetstiden urartade från sitt ursprung, har den endast råkat ut för bespottare: Gustaf vanslägtades, berusad af högheten, också från sitt; men har funnit försvarare. Så olika skonsamhet ha ett folk och en kung att påräkna för sina förirringar. 
<sec/>
Jemna och lofvande voro Gustafs första steg på regentbanan: lofvande både för gagnet och glädjen. Han befolkade sin rådkammare med statsmän ur frihetstidens: de voro således vuxne sitt kall och uppburo, med heder för sig, för landet, för konungen, den talàr, han gaf dem. Men äfven de första val, han gjorde på egen hand, af embetsmän till andra poster, vittna om regentblick och känsla för statens bästa, då han nämnde landshöfdingen Carl Sparre till öfverståthållare och kommersrådet Johan Lilljencrantz till statssekreterare för handeln och finanserna: män, fostrade under frihetstiden, det är sannt, och Sparre till och med en af riksdagarnas verksammare medlemmar; men det var af Gustaf, de erhöllo och under honom, de utöfvade de befattningar, i hvilka de gjort sina namn. Straxt efter regementsförändringen hade konungen, för att smickra dels sin äregirige broders fåfänga, dels Stockholms borgerskap – Gustafs förnämsta och tillförlitligaste stöd under alla skiften – uppdragit hufvudstadens styrelse åt hertig Carl, och ur hans händer öfvertog öfverståthållaren baron Sparre den år 1773. 
<sec/>
För svenska vitterheten vidtog nu en ny tideräkning. «Atis och Camillas« sångare och sångaren af «Tåget öfver Bält« stodo konungen närmast och fingo således först hugna sig af den nya solens värmande nådestrålar. Dessa begge snillen utgjorde blott förposterna till den talrika här, som, på Gustafs vink, lägrade sig kring hans thron. 
<sec/>
Och hvem var värdigare att stå denna nära, än den ädle statsman och skald, hvilken handlade som han sjöng, – sjöng så här: «Här ingen statsslug dåre säger, Att dygd är blott ett talesätt, Och uti samma vigtskål väger Guld, samvet, titlar, mensko-rätt; Här hörs ej menskligheten qvida Och fåfängt sina suckar sprida, När storhet henne flyktig gör; Ty askans barn i dessa trakter Ej skapa sig till gudamakter, Och mask ej maskar krossa tör.»  
<sec/>
Första året skiftade konungen nogräknadt sin tid mellan omsorgerna för sitt kall och sina nöjen. Han hade gjort sig till regel, att se allt med egna ögon och att vara tillgänglig för den ringaste undersåten, så väl som för de högst uppsatte i staten: helsosam regel, som bekom både honom sjelf och folket väl, 
<sec/>
SommarQväde. Se Vitterhetsarbeten af Creutz. så länge han följde den. Men han tröttnade – han var kung! – och hvilken ärftlig lifstids-konung tröttnar ej vid de enformiga regeringspligterna, så väl som vid de besvärliga banden på sina höga nycker! En dag i veckan stod således Gustafs audienssal öppen för alla – icke som anmälte sig; hvem som behagade, som hade något att andraga hos monarken, inträdde der, utan hinder af vakter, drängar, kammarherrar och adjutanter – för alla, som ville tala med konungen. Dessa audienser, utan att vara lysande – de förnäme sökte heldre sin beskyddare vid andra stunder och tillfällen – voro öfverfulla och upptogo största delen af dagen; ty många hade mycket på hjertat och Gustaf gaf sig god tid och tålamod med alla. Matts – en bonde från Dalarna, som i Stockholm sökt arbetsförtjenst, för att lifnära sig och bidraga till sina ålderstigna, orkeslösa föräldrars uppehälle i hemorten – gick oförskräckt upp på slottet en vacker tisdag. Hans skinnbyxor hade ursprungligen varit gula, liksom ullstrumporna hvita och skorna svarta; men tid och dagsverken hade bortnött färgernas skarpa motsatser: de hade numera starkt tycke af hvarandra och liknade hvar för sig kanske minst sig sjelfva. Endast rockens mörkbruna färg trotsade ännu, på halsstarrigt Dalkarsmanér, föränderligheten. 
<sec/>
– «Hvad är ditt ärende, min vän?« – frågade Gustaf, vänligt, och vinkade Matts till sig i fönsterfördjupningen, der konungen stod. 
<sec/>
– Ä’ det du, som ä’ kungjen?« blef första svaret. 
<sec/>
– «Ja visst. Och hvad heter du?« 
<sec/>
– «Matts i Säfsen.« 
<sec/>
– «Nå hvad vill du, min kära Matts?« 
<sec/>
– «Jag vill ha igen fars ko.« 
<sec/>
– «Huru har den kommit bort?« 
<sec/>
– «Jo, ser du, när länsman kom för att ta ut skatta’ hos far, så tycktje far, han, att kröningsgärda va’ för stor och sa’: dä hade varit bättre, att du blifvit okrönt.« 
<sec/>
– «Det var ett opassande uttryck af din far, Matts.« 
<sec/>
– «Ja, så tyckjer du; men länsman han tycktje dä passa’ bra, för att knipa fars enda ko.« 
<sec/>
– «Hvad vill det säga?« 
<sec/>
– «Jo han sa’ att dä far sa’ va’ «kli med ler och potatis«, som kungjen inte kunde smälta, utan att dä skulle kosta nackjen på far, om han inte släppte till koa och länsman högvederbörligt gaf an saka. 
<sec/>
– «Har din far klagat hos landshöfdingen?« 
<sec/>
– «Jo dä ska du se! Ne-ej, slugare ä’ han väl än så. Den ena korpen huggjer inte ut ögat på den are, säger ordspråket. Då hade han fälla fått huda full af stryk med på köpet.« 
<sec/>
– «Aha! står det så till i din hemort?...... Nå, Matts, hvad vill du att jag skall göra?« 
<sec/>
– «Inte vara rädd för länsmans dumma prat om «kli med ler och potatis«; ty far vill, fan ta’ mej! inte förge dej; och så ska’ du låta far få si ko igen.« 
<sec/>
– «Och det tror du, att jag kan och vill? 
<sec/>
«Crimen lœsœ Majestatis.« 
<sec/>
– «Ja visst kan du; för dä va’ ju derföre du gjorde rävålutjona i fjol somras; och vill, nog vill du; ty du håller mer af oss allmoge, än både länsman, fogden och hans höga nåde.« 
<sec/>
– «Nå, efter du har förtroende till mig, så skall jag också visa, att jag vill göra hvad jag kan. (Ropar till handsekreteraren, som vid dessa audienser alltid var tillstädes) Zibet! Tag reda på förhållandet med denne bondes sak. Sätt upp en skriftlig promemoria åt mig och handbref till min befallningshafvande i Dalarna. Det skall afgå med nästa post.« 
<sec/>
– «Ja, Ers Maj:t« – svarade Zibet, bugande, i det han framtog blyertspenna och anteckningsbok, dem han alltid hade till hands vid sådana tillfällen, der konungens handsekreterare var den ende vakthafvande. 
<sec/>
– «Se så, kära Matts, om din far ej inom en månad härefter fått igen sin ko, så skall han ur min egen kassa få penningar att köpa sig en annan. Farväl!« 
<sec/>
Följande morgonen klockan sex – vid hvilken tid Gustaf började sina göromål – öfverlemnade Zibet promemorian och framlade ett förslag till bref, hvilket konungen gillade och underskref. 
<sec/>
– «Hjelper ej detta, så skall jag gå allvarsamt till väga, genom statsexpeditionen och Rådet« – yttrade Gustaf. – «En sådan oförskämd tölp, som understår sig att preja allmogen i mitt namn, att rubricera till majestätsbrott ett dumt glopord! En kung, som är kung, kan icke hinnas af sådant, borde, i alla fall, ej låta någon ana, äfven om det skulle träffa. Imedlertid vill jag tala med Lilljestråhle. (Ringer. En kammarherre inkommer.) Justitiekanslern skall genast inställa sig hos mig. (Kammarherren går.) Dylika dumheter måste förekommas i framtiden.« 
<sec/>
Den lärde, djupsinnige, mångkunnige författaren af det tröga, opoetiska fastän rimmade «Fideicommisset till min son Ingermund« (1108 strofer på 75 tryckta qvartsidor, hvaraf hälften utdrag ur grekiska, latinska, franska, engelska och svenska skriftställare samt ur bibeln) – en högväxt skepnad, med starka, romerska anletsdrag och ett oböjligt romarsinne – var icke sen att hörsamma kallelsen. 
<sec/>
– «De här skändligheterna, de här galenskaperna måste nödvändigt taga slut, Justitiekansler Lilljestråhle,« – tillade konungen, sedan han gifvit honom del af händelsen med Matts i Säfsen. – Majestätsbrott, som hela verlden skrattar åt, som väpna allmänna tänkesättet till den anklagades försvar och blottställa den, i hvars namn och å hvars vägnar anklagelsen sker, att blifva utskrattad och uthvisslad, förhatad och förbannad: ännu en gång, det duger icke och det skall förändras!« 
<sec/>
– «Ers Maj:t önskar således, att lagen om majestätsbrott upphäfves?« yttrade Lilljestråhle kallt. 
<sec/>
(Konungen studsar och besinnar sig.) – «Upphäfves ..... nej!.... ty det är ju en kunglig företrädesrättighet, och af dem skänker jag aldrig efter ett hårsmån. Men missbruken skola undanröjas, skola förekommas, och det är just i det afseendet, jag efterskickat er. Ni skall fundera på någon utväg och framlägga åt mig ett skriftligt förslag. 
<sec/>
– «Att «förekomma«, utan att «undanröja«: i sanning, Ers Maj:t, jag behöfver rådrum att eftersinna, huru jag lämpligen må kunna gå i land med uppfyllandet af denna Ers Maj:ts befallning. Jag fruktar, att icke helt och hållet ha uppfattat Ers Maj:ts höga vilja och afsigt.« 
<sec/>
– «Min vilja är, att lagen qvarstår, emedan den är en höghetsrätt; min afsigt, att den aldrig, eller åtminstone så sällan som möjligt, tillämpas, emedan jag afskyr grymhet och finner det vara under en konungs värdighet, att använda maktens Herkuliska klubba till att krossa insekter.« 
<sec/>
– «Bäst vore kanske då, att åt Eders Maj:t för hvarje särskildt fall, när tillämpning af lagen härutinnan sättes i fråga, förbehålla en föregående pröfning, huruvida åtal må fullföljas, eller icke. Det vore en, i ganska ädel syftning, till och med utvidgad höghetsrättighet.« 
<sec/>
– «Det der låter höra sig. Jag vill utfärda en författning, att intet högmålsåtal får börjas, innan vederbörande förut hemställt till mig, huruvida jag tillåter process eller anbefaller målets nedläggande. Då är saken hjelpt och för everldliga tider .... Men, ännu en sak, lika vigtig som den andra, och som ligger mig lika nära om hjertat. All tortyr i mitt rike måste afskaffas: det får ej finnas ett enda pinorum i hela Sverige, och detta en gång för alla. Dessa ohyggligheter, kränkande för menskligheten, kunna anstå det mörka Spanien och mångväldets hydra, hvilken jag nyss krossat; men jag vill regera med ljus och bildning: det är så, jag förstår den sanna friheten. Således ingen «Hvit Häst«, ingen «Rosenkammare«, inga dylika pinorum mera .« 
<sec/>
– «Det blir en af de välgerningar, som komma att göra Ers Maj:ts regering älskad och odödlig hos den senaste eftertid.« 
<sec/>
När våren inbröt flyttade hofvet till Ulriksdahl. Men en så liflig själ, som Gustafs, en så rörlig person, som han, lät icke binda sig af tid och rum. Ryktet om hans sysselsättningar och tidsfördrif på en ort hade ej hunnit till en annan, innan man träffade honom der. Man erfor hans närvaro öfverallt och med den öfverraskade han just dem, som minst väntade honom. 
<sec/>
Landshöfdingen i Dalarna hade imedlertid anmält, att angivelsen för majestätsbrott mot fadren till Matts blifvit nedlagd, men att utmätningen för kröningsgärden försiggått, med iakttagande af alla lagens föreskrifter och således ej kunnat inställas. 
<sec/>
Den af konungen vid företrädet bestämda månad hade lupit till ända; men ingen Matts hördes af. Hans uteblifvande kom i synnerhet Zibet illa till pass, som fått befallning, att till hvarje af de offentliga audienserna medföra 25 blanka riksdalrar. 
<sec/>
En vacker dag, då konungen, på inresan till staden, tog en omväg kring Carlberg, för att bese några nyodlingar, blir han bland arbetarne der varse några Dalkarlar. Gustaf beger sig midt i hopen, 
<sec/>
Den sednare åtgärden vidtogs 72, den förra 77. Lilljestråhle var likväl då ännu Justitiekansler. För detta och öfriga tidssprång bedja vi nu läsaren en gång för alla om ursäkt. hälsar dem med ett fryntligt: «Guds fred, go’ vänner!« och frågar om de känna Matts i Säfsen, men har knappt uttalat frågan, innan han sjelf känner igen honom, sysselsatt med gräfning, ett litet stycke derifrån. Konungen ropar honom till sig. 
<sec/>
– «Nå, min kära Matts, du hörs ej af, enligt vår öfverenskommelse?« 
<sec/>
– «Jag har fälle inte tid att försättja flera dagsverke för den saka skjull. Far skref te mej, att han får behålla nackjen och dä har han att tackja dej för; men mä koa blir dä som dä ä.« 
<sec/>
– «Det är just det, som det icke blir; jag har ju lofvat, att ur min egen kassa gifva dig penningar att inköpa en annan ko. Hvarföre kommer du ej att taga emot dina penningar?« 
<sec/>
– «Ja så, så att dä va ditt fulla allvara?« 
<sec/>
– «När jag sagt något, så är det sagdt. Man skämtar icke med kungsord, Matts. Vänd dig till min handsekreterare ju förr desto heldre, så får du penningarna.« 
<sec/>
– (Matts, vändande sig till de öfrige Dalkarlarne, hvilka, liksom han, afstadnat med arbetet och afhöra Gustaf, med aflyftade hattar.) «Hör J, gossar, den här kungjen ä styfvare, han, än sjelfve länsman i våran böjd. Gud signe dig, Gustaf, hurra!« 
<sec/>
Och under skallande hurrarop stiger kungen åter i sin vagn och reser. 
<sec/>
Det bar utaf till statsexpeditionen. Klockan var 9 på förmiddagen, då konungen inträdde i förmaket, der vaktmästaren väl redan befanns på sin post, men ingen embetsman ännu kommit tillstädes. Registratorn efterskickades hals öfver hufvud. Medan konungen väntade på hans ankomst, befallde han papper, penna samt bläck, och skref till Justitiekanslern: 
<sec/>
«Min vilja är, att en ny arbetsordning utarbetas «för mitt kansli och embetsverken, deruti bör inflyta, «att alla tjenstemän skola befinna sig på sina em«betsrum, registratorer, sekreterare och advokat«fiskaler klockan 8, emedan de måste vara tillgäng«lige för allmänheten, som behöfver deras biträde, «innan målen handläggas längre fram på dagen; samt «de öfrige klockan 9, allt vid påföljd för den tred«skande eller försumlige, första gången af en skrapa, «andra gången af förlust utaf ett års lön och tredje «gången af tjenstens förlust. 
<sec/>
«GUSTAF.« 
<sec/>
Registratorn kom. Han hade sprungit, flämtade efter andan och skälfde af bestörtning öfver konungens närvaro. 
<sec/>
– «Hvad är klockan?« – frågade denne, utan att med hvarken ord eller åtbörd besvara tjenstemannens djupa hälsningsbugning, och afbrytande hans försök att urskulda sig med ett strängt: «tyst!« 
<sec/>
– «Det felas 5 minuter i half 10, Ers Maj:t,« – svarade registratorn, sväfvande på målet, i det han betraktade visarne på vägguret, och hans pulsar bultade nära nog lika högt, som den entonigt knäppande pendeln. 
<sec/>
– «Huru dags är det er skyldighet, enligt arbetsordningen, att finnas på embetsrummet?« 
<sec/>
– «Klockan 9, Ers Maj:t« – stammade den förskräckte registratorn. 
<sec/>
– «Hvad skall det heta, min herre? Är det så ni lyder befallningar och fullgör pligter! Ni bestjäl ju mig och allmänheten på minst en half timma dagligen. Alltför vackert! Fortfar ni på det sättet, så har ni ingen befordran att vänta, det är Jag, som förkunnar er det. – Huru stor lön har ni?« 
<sec/>
– «Femti plåtar, Ers Maj:t.« 
<sec/>
– «Mycket är det visserligen icke; men med flit och skicklighet torde väl något kunna förtjenas bredvid. Med ett noggrant uppfyllande af edra åligganden skulle ni dessutom vinna edra förmäns ynnest, och de skulle nog då bereda er fördelar och befordran. Se så! låt detta nu vara er sagdt. Jag vill glömma det framfarna, men skall icke underlåta att framdeles följa er på spåren. Tag nu fram diarier och expeditioner. Det är några mål, jag vill ha reda på.« 
<sec/>
Och Gustaf ögnade på några, nagelfor med andra, gjorde sina anmärkningar, äskade upplysningar, o. s. v. Det visade sig nu, att han haft tankarna samlade den tid, då han som kronprins besökte embetsverken, och att det icke skedt blott för en syns skull; ty han var hemmastadd med embetsgöromålens mekanism. 
<sec/>
Från statsexpeditionen begaf konungen sig till de Fria konsternas akademi. Uppmärksamt genomsåg han lärjungarnes ritningar. På en gång konstälskare och konstkännare bedömde han, med en domares urskillning, arbetenas både fel och förtjenster, uppmuntrade med sitt bifall, rättade med sina råd. På ett utkast saknades en behöflig skugga. Konungen tog ritstiftet ur ynglingens hand och satte till hvad som felades . Gustaf adlade konsten. Det var något högre, än att adla en och annan konstnär. Lärjungarne fördubblade sin ifver, lärarne sitt nit. Gustafs besök kittlade mindre fåfängan, än de elektriserade själskrafterna. 
<sec/>
Klockan var nu omkring 12. Det hölls i dag ej rådplägning i senaten; men konungen hade just vid denna tid stämt statssekreteraren Lilljencrantz till sig, för att öfverlägga om några vigtiga financiella ärenden. Med denne djupsinnige minister arbetade Gustaf ett par timmar. När Lilljencrantz tog afträde, förekallades Zibet, som, jemte handsekreterare-befattningen, nyss blifvit underdirektör vid de kongl. Skådespelen. De utgjorde städse det käraste föremålet för Gustafs tankar och omsorger. Också glömde han nu tiden under sina öfverläggningar med Zibet, tills kammarherren anmälte, att måltiden vore anrättad. Det var en offentlig spisning, redan kungjord i föregående dagens tidningar. Älskare af ståt och etikett, fann han sig aldrig besvärad af dess stela tvång, och gaf allmänheten ofta förevisningar af sådant slag. Han åt i dag alldeles ensam, uppassad af pager. Hofjunkaren lade för maten, under det taffelmusik uppfördes från en dertill i salen inrättad läktare. Tilloppet af åskådare var ganska stort. Alla hugnades med vänliga nickar: en och annan vinkades fram till korta samtal. 
<sec/>
Någon hvila efter måltiden kom ej i fråga, emedan ett åminnelsetal skulle hållas i Vetenskaps-akademien af riksrådet Stockenström öfver framlidne 
<sec/>
Historiskt. riksrådet Ekeblad, och Gustaf ville hedra både talaren och den aflidnes minne med sin närvaro  Från akademien for han till Bollhuset, der han likväl endast var tillstädes under en akt af det stycke, som uppfördes; ty han ansåg sig böra synas i aftoncirkeln hos drottningen, som denna afton bjudit stort sällskap. Och så bar det af tillbaka till Ulriksdahl. 
<sec/>
Vi hafva här gjort läsaren bekant med en dag i Gustafs lefnad. Nästan alla voro lika rika på omvexling och rörlighet. Lugn och enformighet voro en gång för alla bannlysta från hans granskap. 
<chapter/>
<chaptername>AndraKapitlet</chaptername>

<chaptername>ANDRA KAPITLET.</chaptername>

<sec/>
Hertigens af Södermanland namnsdag den 28 Januari 1773 firade konungen med en lysande maskeradbal på rikssalen *). Det var den första, Gustaf gaf under sin regering och en bland de präktigaste. Rikssalen var smyckad med lika mycken lyx som smak. Alla fönsterlufter doldes bakom speglar, och omkring dessa voro anbragte en myckenhet ljus. I taket hängde ned till rummets halfva höjd flera dussin kronor af slipadt glas, hvilka glimrade som diamanter mot det starka ljusskenet. I alla vinklar och vrår af det stora rummet hade man uppställt lustrer, kandelabrar och gueridoner, och läktarne, öfverhöljda af spegellampetter, voro öfverbefolkade af galaklädda 
<sec/>
Historiskt. fruntimmer, blixtrande af juveler och guld, i drägter af sammet, siden och spetsar, med i håret inflätade perlor, kedjor, blommor eller fjädrar. Den upphöjda delen af rummet, der thronen står, var betäckt med en tapet af scharlakan, öfversådd med guldkronor, glimrande af paljetter och straser, och i en halfcirkel närmast väggen stodo förgylda taburetter, med dynor af hvitt atlas, fransar och galloner af guld. I midten fanns, under purpurhimmeln, den gedigna silfverthronen för konungen, bredvid den två ländstolar, förgylda och med hvita atlas-öfverdrag för drottningarna, samt på ömse sidor om dessa trenne lika zirade stolar med ryggstöd, men utan sidostycken, för prinsessan och hertigarne. Den vanliga throntrappan var borttagen, och läktaren, som konungahusets qvinliga medlemmar pläga intaga vid högtidliga tillfällen, innehades nu af musikanter. Nedra delen af rummet var kring väggarna späckad med marknadsstånd, der de smakligaste förfriskningar af alla slag och i det mest lockande skick utbreddes, för att reta gästernas gom och strupa. Sjelfva marknadsstånden voro beklädda in- och utvändigt med spegellampetter. I stånden på ena sidan af salen utdelades förfriskningarna af hoffruntimmer, och på den andra af hofvets kavaljerer, alla i kläder, passande för hvars och ens olika roll. Salen hvimlade af flera hundrade maskeraddrägter, den ena grannare och dyrbarare än den andra; ty alla hade uppbjudit hela sin uppfinningsgåfva, alla sina penningeutvägar, för att visa sig med fördel och öka festens glans. 
<sec/>
Denna var på en gång ståtlig och glad; ty Gustaf sjelf var värd, och ingen furste har någonsin i Sverige förstått utöfva värdskapet, som han. Hertigen var utom sig af belåtenhet; och då, midt i natten, den ridderlige konungen, vid trumpeters smattrande, gaf tecken till ett allmänt maskernas aftagande och, under det hundratals korkars smällande förkunnade den fradgande champagnens närhet och öfverflöd, fattade sitt glas och föreslog en välgångsskål «för sin älskade bror, dagens hjelte, H. K. H. prinsen storamiralen, hertigen af Södermanland«, samt i egen person började hurraropen, som beledsagades af ett trefaldigt fanfar af blåsinstrumenter: då föll Carl sin kunglige broder om halsen, gret af rörelse och svor att för honom uppoffra sin sista blodsdroppa ........... 
<sec/>
En skarp rålinea började imedlertid mer och mer uppdragas mellan Gustaf III:s offentliga och enskilta lif, mellan det förevisade och det hemliga. Det förra aflägsnades småningom, ehuru ännu knapt märkbart, från djupet och spelade på ytan: i det sednare blef kölden dagligen större mellan konungen och hans gemål, misshälligheterna mellan honom och hans mor, misstroendet mellan de begge äldste bröderne. Endast förhållandet mellan denne konung och det egentliga folket undergick aldrig någon förändring. Det var af högfärd, han omgaf sig med adeln, som hatade honom; det var af ingifvelse, han kastade sig i armarna på medelklassen och de till och med mera underordnade, hvilka voro bragte i hänryckning öfver hans lysande sidor, som skimrade för hela verldens blickar, men befunno sig på för långt afstånd att upptäcka fläckarna; det var af både böjelse och beräkning, han huldade de vittra snillen, som spridde tjusningens glans kring hans thron, som flätat odödlighetens lager kring hans tinning. 
<sec/>
Enkedrottningen med prinsessan bebodde nu Fredrikshof och högsommaren Svartsjö. Svärmor och sonhustru träffades endast, när etiketten det fordrade. Det minskade icke den inrotade oviljan hos den förra, att den sednare numera tog högra handen af henne öfverallt och vid alla tillfällen. Det var endast som snille Lovisa gällde mer; men det hägn, andre snillen njöto af Gustaf, gjorde hennes umbärligt och blef i alla fall blott i andra rummet målet för deras sträfvanden. Det ökade hennes afund, hennes hat mot en son, som i kraft af samhällsfördragets vilkor redan beröfvat henne den yppersta rangens alla företräden. Också besökte hon honom ej oftare, än då hon hade en bön eller förebråelse att göra. Beylon, hela konungahusets förtrogne, blef nu ett trätofrö mellan mor och son. Gustaf ville ej skilja honom från sin närmare tjenst; hon fann sig stött, det han icke föredrog att qvarstadna hos sin första beherrskarinna. Endast Sofia Albertinas förbön hade Beylon att tacka, det enkedrottningen beviljade honom afskedsföreträde, då han blifvit öfverflyttad på konungens stat. Lovisa Ulrika bemötte nu sin fordne föreläsare med isande köld och den mest frånstötande höghet. Hans undergifvenhets, tillgifvenhets och tacksamhetsförsäkringar besvarades med ett spotskt hånskratt. «Eders Maj:t «må förkrossa mig med sin onåd och bedömma mig «huru som helst« – yttrade slutligen Beylon – «mina gerningar skola tala, och Eders Maj:t torde «vid mer än ett tillfälle komma att erfara, att jag «vill, kan och skall tjena Ers Maj:t bättre hos konun«gen och i hans tjenst, än det vore mig möjligt, om «jag stadnat qvar i Ers Maj:ts egen.« 
<sec/>
Det visade sig snart, i ett ämne som låg Lovisa Ulrika ömt om hjertat, att Beylon var lika sannspådd, som ordhållig. Gustafs stora förehafvanden och den hvälfning, han i staten åstadkommit, hafva hittills så odeladt tagit uppmärksamheten i anspråk, att vi lemnat ur sigte vissa företeelser vid enkedrottningens och hennes dotters återkomst till Sverige. Det är dit, vi nu skole vända oss. 
<sec/>
Samma dag de begge kungliga fruntimren anländt till hufvudstaden, och så snart de oundvikliga hälsnings- och lyckönskningsbesöken slutats, inträdde Badin, som vanligt, oanmäld. Han medförde bref från fursten till både enkedrottningen och prinsessan. Dessa bref andades vördnad och kärlek; men då deras föremål och han ej förmått böja konungens vilja den tid, då han ägde ett ganska kringskuret välde: huru hoppas eller våga sätta sig emot honom, sedan han blifvit nästan allsmäktig, i kraft såväl af lag, som ännu mer af den allmänna hänförelsen? Inseende detta, underkastade Hessenstein sig nödvändighetens och försigtighetens kraf, ställde sina förhoppningar på framtiden och skulle ej tillåta sig enträgnare uppvaktningar hos sitt hjertas hulda herrskarinna, eller, då de råkades i andras närvaro, ett ömmare umgänge med henne, oaktadt det heliga, men dolda band, som förenade dem, än som kunde ske utan att väcka ett konungen misshagligt uppseende . 
<sec/>
Enkedrottningen brummade och prinsessans tårar flöto. Ingendera gaf mer än flygtigt akt på morianens berättelse om sina egna bekymmer och de hinder, som mötte hans giftermål med Olivia Ramström, mot hvilket drottningen visade en obenägenhet, som de älskande, i brist af utvägar för lifstidsuppehälle, ej tordes trotsa. 
<sec/>
Lyckligare hade enkedrottningens kammarfru, Jenny *** varit. Hon åtföljde sin höga matmoder till Berlin och blef der, under Lovisa Ulrikas vistande på stället och med hennes samtycke, gift med en ärlig och förmögen Tysk. Vid enkedrottningens återresa till Sverige stadnade Jenny qvar i sitt nya hemland. 
<sec/>
Sofia Albertina var icke längre det spensliga väsendet med kinder, blossande af helsans purpur, med skälmska blickar, som sköto hjertan i brand, och en liflig glädtighet, som tvingade sjelfva trumpenheten att skalkas: hennes växt var numera fyllig och utlagd, hennes hy behöfde smink att ej synas blek, ögats eld brann mattare och ett stilla svår
<sec/>
– – –  «Le moment arriva à la fin, ou elle donna son coeur à un étranger aimable et vertueux. Ils furent unis en secret. – – –  Sur ces entrefaites, la Princesse Albertine fut délivrée en secret d’une fille, qu’on éleva comme l’enfant posthume d’un bourgeois de Stockholm, mais sous les yeux de sa belle et intéressante mère, et qui depuis a été connue à la cour de la princesse sous le nom de Mademoiselle F ****.« – – –  
<sec/>
Les Cours du Nord. Tome 1. pag. 28–31. mod kringsväfvade hela hennes varelse. Hon var tjusande äfven så; men hon var tjusande på annat sätt, än förr. 
<sec/>
Endast i sin moderskärlek till henne var Lovisa Ulrika fullkomligt qvinna. Hon led af dotterns sorg, och de sömnlösa nätter, denna tillbragte under suckar och snyftningar, funderade modern rätt allvarligt på utvägar att undanröja deras anledning. 
<sec/>
En dag förekallade enkedrottningen Badin i enrum. 
<sec/>
– «Du vill gifta dig?« 
<sec/>
– «Ja, Majestät, vill jag så!« 
<sec/>
– «Du ser ingen dager i att på länge få din afsigt uppfylld?« 
<sec/>
– «Nej, Majestät ..... ty värr!« 
<sec/>
– «Än om jag förer dig till målet?« 
<sec/>
– «Gud välsigne Majestätet! Min tacksamhet skall följa mig på andra sidan grafven.« 
<sec/>
– «Ja, men jag fäster ett vilkor vid framgången af din önskan .....« 
<sec/>
– «Tusen, Majestät, tusen!.....« 
<sec/>
– «Din fästmös vän, min fordna kammarfru Jenny, blef gift under mitt vistande i Tyskland. Hon födde en dotter, åt hvilken jag och min dotter stodo faddrar. Vi lofvade Jenny, att draga försorg om detta barn och vara det i mors ställe. Jag vill derföre låta hemta lilla Charlotte hit till Stockholm och uppfostra henne under mina egna ögon. Men, af skäl, som hvarken angå dig eller någon annan, vill jag, att det så väl för barnet sjelft, som tills vidare för alla andra – ja: för alla andra, förstår du! – skall blifva en ogenomtränglig hemlighet, hvems barnet är. Om din fästmö går in på, att sedan j blifvit gifta insätta flickan i någon uppfostringsanstalt, såsom sitt eget barn (omkostnaderna skall jag besörja), och icke låtsa om, derest det skulle pratas, att barnet vore födt under förlofningstiden; så skall jag föranstalta både om bröllopp och hemgift åt er. Men om någondera af er, nu eller framdeles, låter en halfdragen anda undslippa er om hvad j veten rörande detta barn; så vänta eder endast onåd och hämnd hela er återstående lefnad ....... Nå, går du in på vilkoret?« 
<sec/>
– «För min del, med uppräckta händer, Majestät, och i det mesta också på Olivias vägnar ...... Det är endast den der punkten, som anbelangar den något tidiga nedkomsten, som skulle kunna framkalla vissa betänkligheter .....« 
<sec/>
– «Men det är just den punkten, som är den hufvudsakligaste. Du känner nu min vilja, Badin, och mitt beslut är oåterkalleligt. Ve dig och henne, om något sqvallras ur skolan, antingen vilkoret antages, eller ingenting varder af alltsammans!« 
<sec/>
Det stod hårdt för morianen att kunna förmå Olivia gå in på «det hufvudsakligaste« vilkoret. Hon afslog länge fästmannens böner och var döf för hans vältalighet; men hon var qvinna, kär och giftassjuk; hennes lefnadssommar hade redan hunnit den höjd, att nästa steg bådade ett tillbakaskridande. Hon larmade således förfärligt, gret af förtviflan, svor att aldrig samtycka ...... och samtyckte slutligen. 
<sec/>
Sedan enkedrottningen vid ett, i prinsessans närvaro, Olivia lemnadt hemligt företräde sjelf talt och öfverenskommit med henne, började hon med allvar arbeta för sina skyddlingars giftermål. Sofia Magdalena hade nu en ytterligare äggelse, att afböja det. Hon ville visa, att också hon hade en vilja, att också hon kunde göra den gällande. I valet mellan att gynna sin mors eller sin gemåls afsigter, var konungen vid detta tillfälle mest böjd för den sednares. 
<sec/>
Lovisa Ulrika skickade då efter Beylon. Deras samtal mellan fyra ögon omfattade både Badins äktenskap och det i Tyskland födda barnet. Beylon bedyrade, att han skulle anstränga allt sitt nit, för att främja enkedrottningens afsigter. Han höll ord, och lyckades öfver förhoppning. Konungens samtycke till morianens giftermål beledsagades af ett lifstidsunderhåll; drottningens, af rika skänker till fästmön, med vilkor, att hon äfven som gift skulle fortfara i sin tjenstgöring; prinsessan gaf nästan alla sina nålpenningar för året, och hertigarne sammansköto äfven åt deras barndoms följeslagare och lekkamrat hvad de kunde undvara af sina handpenningar. 
<sec/>
Hvem var glad, om icke Badin! Hvem var lycklig, om icke Olivia! 
<sec/>
Brölloppet gaf anledning till en ny hoffest, egen i sitt slag, och således ägande omvexlingens behag. Den natten, när drottningen gick till hvila, var Olivia icke tjenstgörande kammarfru ........ 
<sec/>
Sin plägsed trogen, att lika litet försumma nöjen som statsangelägenheter, besökte konungen en korrt stund maskeraden på Bollhuset, natten innan han med sitt och drottningens hof flyttade öfver sommaren till Ekolsund, dit han äfven inbjudit hertigarne sina bröder samt åtskilliga personer af begge könen, tillhörande hans vanliga sällskapskrets. 
<sec/>
– «Jag vet hvem ni är, vackra mask!« – hviskade en annan till Gustaf; och det var också icke svårt. Hans röda klackar, den honom egna svängningen på klacken och halfmasken, som lemnade undra delen af ansigtet bart, voro bekanta igenkänningstecken på hjelten i svenska nöjenas praktstycke. Så mycket mer förundrade det honom, då masken tillade: «ni är läkare.« 
<sec/>
– «Läkare! hvem? jag?« – utbrast konungen, något stött af misstaget; ty monark är alltid monark och vill gerna, att lejonmanen skall anas till och med under förklädnadens åsnehud. – Ni irrar er, föga skarpsynte mask!« 
<sec/>
– «Åh, nej! jag irrar mig alldeles icke, och det var just ni, som gick i land med en af de svåraste och beundransvärdaste kurer den 19 Augusti i fjol« – fortfor masken. 
<sec/>
Detta fina smicker, som angenämt kittlade Gustafs egenkärlek, och hvilket uttalades med en röst, som påtagligen åsyftade att röja det incognito, masken hycklade, förfelade ej heller sin verkan. Konungen svängde sig på klacken, klappade sakta händerna, småskrattade och svarade: 
<sec/>
– «Aha, vackra mask! nu drager jag mig till minnes både er person och den händelse, hvarpå ni syftar. Det var just ni, som då var apotekare .« 
<sec/>
Historiskt. 
<sec/>
– «Räkningarna äro väl längesedan betalte och med en frikostighet, gränsande till öfverflöd; men när tiggaren får ost – säger ordspråket – så begär han den stekt. Med mig förhåller det sig på samma sätt. Och om jag dristade till den store Eskulap framställa en bön?......« 
<sec/>
– «Låt höra.« 
<sec/>
– «Den ringaste farmacevt plägar erhålla tillstånd att pryda ett fält i sitt vapen med Eskulaps staf: Hellichii efterkommande få bära det stolta namnet «Gustafsschöld« till en åminnelse af stamfaderns lycka att hafva tjenat den störste och bäste bland furstar: skulle det ej kunna tillåtas den, som nyss fick den uppmuntrande benämningen: «Apotekare«, att, till en ära för sig och afkomlingar, till en väckelse för dem att städse hålla välfärd, blod och lif osparda, för att nitiskt tjena det nya regeringssättets höga stiftare och hans ätt, hädanefter få kalla sig: «Gustafs vän?« 
<sec/>
Konungen besinnar sig några ögonblick, yttrar derefter, med stolt hållning och allvarsam ton: 
<sec/>
– «Nej, general Horn, det går icke an; det passar sig icke. Vänner äro vi visserligen; men tre millioner undersåter äro alla mina vänner, åtminstone med ganska få undantag. Jag är samtliges rätte far, och det vore stjuffaderligt, att företrädesvis vilja kallas blott en enda slägts vän. Men då ni önskar åt framtiden förvara minnet af vår oupplösliga vänskap, tillåter jag, att i ena fältet af den grefliga sköld, jag nyss gifvit er, må upptagas mitt krönta namnchiffer. Vare det inseglet på min stämmas och er heliga förbund« . 
<sec/>
Och fadren till en bland Gustafs mördare aflägsnade sig, misslynt derföre, att han ej fick utbyta sitt urgamla slägtnamn mot det han den tiden skattade högre: «Gustafs vän«. 
<sec/>
De första ord, konungen yttrade till den samlade sällskapscirkeln på Ekolsund vid ankomsten dit voro: «Inga hoffester denna gången, mitt herrskap, men «alla de nöjen landet kan erbjuda: ingen etikett här, «utan all den frihet i umgängeston och valet af tids«fördrif, som er sjelfve lyster.« 
<sec/>
Denna plan för sommarens tillbringande uppväckte allmän glädje och vann allas bifall. Den var deraf förtjent och skulle skördat det, uppgjord af hvem som helst: huru mycket mer, uppgjord af en kung, och af en sådan kung, som Gustaf. 
<sec/>
Umgängeskretsen här var nu förskönad af det skönaste, Sverige den tiden ägde: de tre Gratierna «Augusta, Ulla och Lovisa« . Konungen förklarade sig sjelf för grefvinnan Meijerfelts riddare. Hvarken drottningen, hans gemål, eller grefven, hennes man, syntes taga illa vid sig denna utmärkelse och den inbördes frihet, som deraf blef en följd. Hertigen af Södermanland offrade sin dyrkan på grefvinnan Löwenhjelms altare. Ingendera bemödade sig att dölja offerlågans häftighet, begge funno mera behag i herdelifvets förtrolighet, än i hofcirkelns bullrande tids
<sec/>
Historiskt. 
<sec/>
«Gratiernas Döpelse.« Kellgrens samlade skrifter. Andra bandet. fördrif. Prins Fredrik, i ansigtsbildning så väl som kroppsställning Europas vackraste furste bland sina samtida, valde, som sig höfdes, grefvinnan Höpken till sitt hjertas fru. Det var Adonis vid sidan af Venus, och Venus i ordets hela mening. Sergels mejsel har lånat hennes drag åt sin «badande kärleksgudinna«: ett mästerstycke, bidragande till begges odödlighet. 
<sec/>
Höslåttern, inträffad under den förnäma och yra skarans vistelse på Ekolsund, gaf anledning till en maskerad vid solsken, en landtlig karnaval, alldeles egen i sitt slag och utan masker. Hela hofkretsen af begge könen (med undantag endast af konungaparet) anlade bondkläder och deltog i allmogens sysselsättning. Under bördan af en höknippa pustade här en grefvinna, ovan vid andra bördor, än Hymens. Mot en tufva snafvade der en hoffröken, som aldrig halkat på de glatta, bonade golfven. Tafattare, än en sockenskolmästare i stora verlden, betedde sig här kammarherren, som skulle hjelpa till att uppresa en höstack. Och adjutanten sedan, eljest så stolt hofverande med sin blänkande sabel: huru erbarmligt vänsterhändt, huru förlägen och rädd han der umgicks med lian! Nu var ordningen hos bondfolket att skratta åt dockorna på samhällets höjder. Och hvilka hjertliga, stormande skrattsalfvor! De utskrattade sjelfve måste instämma i dem, för att dölja huru flata de voro. Den okonstlade prins Fredrik skrattade högre än någon annan och skrattade själfullt, äfven då löjet drabbade honom sjelf. Prins Carl, fåfäng och tyckmycken, skrattade af ilska, när han ej kunde undgå begripa, att hans egen otymplighet gaf fart åt den allmänna munterheten. Hofkretsen försmådde ej ens att åka i höet, då det kördes in till ladorna. Man åkte parvis – – – –  . «Ack! fallet är ljuft – då det sker uti hö: Man sänks som af englar, Bland vissnande stänglar, Man reser sig åter som blomstrande mö«.... 
<chapter/>
<chaptername>TredjeKapitlet</chaptername>

<chaptername>TREDJE KAPITLET.</chaptername>

<sec/>
Medan hölassen, som gjorde lyckliga, lyckligen fördes till ort och ställe som vederborde, höll konungen senat. Var god och vänj er, benägne läsare! vid detta uttryck, hvilket vi ämna begagna så länge 1772 års regeringssätt räcker, för att skilja Gustaf III:s Råd, både från hans och sonens konselj efter 1789 och från Carl XIII:s och konung Bernadottes statsråd, hvilka samtlige äro en god del mindre, än 72 års senat, liksom frihetstidens rådkammare var betydligt mera. 
<sec/>
De ärenden, som i dag förekommo i senaten, äro af ingen vigt för läsaren att känna; men så mycket mer den person, som vid tillfället och sedan 
<sec/>
«Höbergningen.« Nyare Dikter af Wilhelm von Braun. 
<sec/>
Den historiska anekdoten om prinsarnes och grefvinnornas åkning i hölassen är upptecknad i en af Gjörwell egenhändigt skrifven dagbok för året 1773. länge förde protokollet. Det är den bäst frejdade bland alla Gustafs gunstlingar, hans jemnårige, den åt hvilken han först skänkte och aldrig beröfvade sin bevågenhet, med hvilken läsaren nu får göra bekantskap; och på det att denna må bli lika angenäm som varaktig, låna vi en samtidig mästares afbildning: 
<sec/>
«Ett snille, lätt, redigt fattande, eldigt och le«kande, men framför allt eget, rikt och skapande, «lika danadt för det allvarsamma, som det glädtiga, «för allmänna värf, som för umgängets behag; ett «hjerta öppet för glädjen, nöjet, vänskapen, för alla «blida känslor och rörelser, men tillslutet för alla de «omildare, eller der dessa åtminstone icke längre dval«des, än tilldess, med förmågan att dem fullgöra, «en segrande godhet snart förbytte dem i hjelpsam«het och välgörande. – Den rikaste uppfinning, för«enad med den största verksamhet och det säkraste «val af medel; denna blick, som genomträngde men«niskors lynnen, upptäckte deras mest dolda rörelser, «ledde och styrde dem till sina ändamål; detta välde «öfver sig sjelf, som antog hvad skapnad som behöf«des, som efter detta behof qväfde eller framställde «egna sinnesrörelser; en vältalighet, alltid lätt och «öfvertygande, vexlande efter hvart särskilt tillfälle, «ny och egen för hvarje särskilt person och hvarje «särskilt lynne; den lyckan att lefva i ett tidehvarf, «som satte dessa egenskaper i den största dag och «den mesta verksamhet, att väljas till embetsman af «en Konung, som var lagstiftare och omskapare, att «som embetsman äga den vidsträcktaste befattning, i «den enskilta lefnaden sin Konungs mest oinskränkta «förtroende, att nyttjas till de mest grannlaga och «mest skiljaktiga värf, och utföra dem alla med en «lika skicklighet; i en sådan ställning, det sällsynta «öde att räkna flera vänner än ovänner, att, om icke «qväfva, åtminstone fjettra oviljan och hatet, att knappt «hafva känt någon menniska, den han icke tjent eller «hulpit; efter dessa lyckligare, fast mödosamma da«gar, den smärtan att tillsluta ögonen på sin Konung «och välgörare; den icke oväntade hvälfning att med «honom se sitt anseende och sin inflytelse falla, att «se sitt fall beredas, börjas och fullkomnas, att, fal«len, röna allt hvad motgången har hårdast, glömska, «otack, behof, armod, kroppsplågor, alla olyckor sam«manstötande för att krossa det mest känslofulla «hjerta; men likväl i detta ändrade skick behålla en «sinnesstyrka, så mycket mer beundransvärd, som «den visade förnuftets seger öfver känslan; slutligen «det missöde att liksom undanryckas en gladare ut«sigt och med detsamma tillfredsställelsen att glömma «och förlåta, och den ännu större att ånyo älska, «tjena och gagna. – Stora regenter misstaga sig icke «i valet af de personer, de böra nyttja, och hvarest «hade Konung Gustaf III kunnat finna en tjenligare «Minister för utförandet af sina afsigter? Konungen «omfattade allt med lätthet och skyndsamhet, och «hvilken liknade honom häri mera än denne? Ko«nungen älskade att se alla saker föredragna med «ordning, tydlighet, men tillika frånskiljda all onödig «vidlyftighet, all betungande ledsnad, och hvilken har «någonsin i högre grad än denne besutit förmågan «att göra de mest invecklade och tröga saker lätta «och angenäma? Konungen, full af snille och smak, «ville finna dem öfverallt, och denne införde behagen «i den stil, hvars tröghet man förut anklagat. Bland «medel föredrog Konungen alltid de lindrigaste och «mildaste, och hvilken var både med böjelse och för«måga skickligare att biträda honom än denne? Näst «Konungen fanns ingen i hela dess rike, hvars fina «vett och intagande vältalighet voro mera oemotstånd«liga än dennes. Läggom härtill den största lätthet «att arbeta, den rikaste uppfinning af medel och ut«vägar, den största rådighet i brydsamma belägenhe«ter, och vi skola icke vara förundrade öfver det «förtroende, Konung Gustaf III för honom hyst.«  
<sec/>
Läsaren känner nu, eller igenkänner, den 26-årige yngling, som konungen, sedan senatens öfverläggningar voro slutade, sjelf befallte qvar till kavaljerstaffeln, lemnade inträde i hofvets aftoncirkel och med några smickrande ord inneslöt i sällskapets välvilja. För den, han ännu torde vara obekant, tillägga vi namnet: Elis Schröderheim. 
<sec/>
Ynglingen, på en gång anspråkslös och obesvärad, vann allas bifall. Fruntimren bemödade sig att draga honom till sig, oaktadt i hans utseende ingenting annat var vackert, än snillets ur ögonen framblixtrande eld. Hans eget kön fann hans umgängessätt behagligt och hans samtal upprymmande. Prins Fredrik slöt sig till honom med hela hjertligheten af sitt öppna, från all afund fria väsen. Till och med prins Carl gjorde sig till, att synas förekommande: att vara det låg icke i hans kärfva natur. 
<sec/>
Fragment af ett tal öfver statssekreteraren Elis Schröderheim, i Nils von Rosensteins Samlade Skrifter. Första delen. 
<sec/>
Några dagar senare ökades kretsen med ännu en embetsmanna-utmärkthet, af högre rang och ålder än den vi nyss låtit göra läsarens bekantskap: en f. d. rådsherre, som ej ville återtaga talàren, men likväl bibehöll ett större inflytande hos konungen, än mången, som bar den; ty riksrådet Carl Scheffer, liksom Gustaf III sjelf, drömde ej om annat, än franska mönster i allt, och fastän begge högljudt fröjdade sig, att partierna voro qvästa och partitiderna förbi, kunde Carl Scheffer aldrig glömma, att han varit Hatt – i själ och hjerta förblef han det också intill sitt sista andetag – och han hatade, så länge hjertat slog, och förföljde med hätsk ifver allt hvad som tillhört Mössornas parti och åsigter. Detta utgjorde skuggsidan hos en man, som eljest i flera afseenden var värdig sin på snille, insigter och skicklighet rika tid och gjort sitt land heder. Älskare för öfrigt af vitterhet, fina seder, fri, lätt, angenäm umgängeston, var hans atmosfer glädjens. Och likväl blef konungen nu märkbart tankfull och vid sämre lynne, efter Scheffers ankomst. Se här anledningen. 
<sec/>
Under frihetstidens sista dagar hade ständerna förordnat åtal mot de embetsmän, som, förgätande ed och lag, blandat sig i de sista rikdagsmannavalen. Det hade naturligtvis skett på hofvets anstiftan och till dess fördel. Att konungen ville skydda sina kreatur må ingen förtänka honom; men att domrarne, utan sidoblickar på hans kända vilja, krossade lagbrytarne med lagens svärd, länder samme domare till heder. Dessa tillhörde de fordna Mössorna och Pechlinska partiet; de sakfällde, Hattarna. Det behöfdes ej mer, för att sätta den unge konungen och den gamle rådsherren i en bitter sinnesstämning. 
<sec/>
Scheffer, hvilken nu medbragte underrättelsen till konungen om den stränga rättvisa, som af Götha Hofrätt blifvit öfvad mot hofvets hemliga handtlangare till statshvälfningen, inblåste tillika hos honom föresatsen, ej endast att hålla de sakfällde skadeslösa, utan äfven att tukta deras halstarrige domare. Näpsten skulle i synnerhet riktas mot den bland dem, som verksammast bidragit till hvad som inträffat; men emedan denne ägde den största skickligheten, de mesta insigterna och driften samt det bästa hufvudet, behöfdes utomordentliga medel, för att bringa honom på fall.  
<sec/>
Justitiekanslern var den naturlige rådgifvaren och organet vid dylika förehafvanden; men både konungen och Scheffer insågo, att han vid detta tillfälle ej var deras rätte man. Lilljestråhle, en obeveklig f. d. Mössa, skulle lika litet kunnat förmås, att, konungen till behag, uppoffra sina grundsatser och sin åsigt om embetspligt, som att förfölja sina förra politiske trosförvandter. Under den smickrande förevändningen af hans oumbärlighet i Stockholm för konungen och senaten, vände man sig till hans närmaste man, baron Hegardt, med uppdraget, att på stället åvägabringa den ryktbara räfsten. Liksom Curt tillhörde Pech
<sec/>
– – –  «Le seigneur en question (Carl Scheffer) skall vara mycket obenägen, och en af de starkaste ressorts i den manövern« – – –  
<sec/>
Bref från presidenten friherre Carl Germund Cederhjelm till förre assessoren Crusenstolpe, dateradt Linköping den 14 Maj 1777. linska utbrytningen af Mössorna, så räknades Hegardt till hofpartiets mest konungskt sinnade utbrytning ur Hattarna och hade till och med af dem blifvit uppförd på riksråds-förslag vid 69 års riksdag, då de, i följd af thronafsägelse-farcen, fingo öfvertaget och drefvo Mössornas gamle senatorer ur Rådet. För Hegardt fanns ingenting angenämare – i början, nemligen! – än detta uppdrag, hvilket för honom öppnade ett vidsträckt fält att tillvinna sig konungens bevågenhet och hämnas på politiska fiender. 
<sec/>
Gustaf III bevisade, äfven vid detta tillfälle, sitt mästarskap i förställningskonst och i färdigheten att gifva sina enskilta lidelser skenet af nit för det allmänna. När han den 1 Oktober 1773 uppträdde på Götha Hofrätts stora domsal och, sittande i presidentstolen, med ledamöterne omkring sig vid bordet, öppnade skådespelet med ett prunkande tal om fordna tiders förderf och framtidens lysande utsigter; så anade ingen ännu hvarthän det syftade. Riksråderne Hermanssons och Stockenströms qvarstadnande såsom väktare öfver Hegardts verksamhet förespeglade helt andra afsigter och följder, än dem med hvilka konungen umgicks. Också kastade han ej bort larfven så länge deras befattning med förehafvandet fortfor. 
<sec/>
Vid besöket i Jönköping var Gustaf åtföljd af riksråderne Liewen och Ulrik Scheffer, hvilka gjorde honom sällskap till Stockholm.  
<sec/>
General Pechlin befann sig just då i den lilla staden, för att der besörja sina sista angelägenheter, innan han för alltid afflyttade från orten, sedan han, 
<sec/>
Ofvanstående enskildheter äro historiska. utsläppt ur fängelset, gått ur tjenst och köpt en egendom i Calmare län. 
<sec/>
– «Hvad tycker du om vår nymodiga frihet med sin enrådande medborgare-kung, som mest regerar på lustslott och landsvägar, och senatorer, skumpande med honom kring riket och som hjelpa honom att spränga allmogens hästar?« – frågade Pechlin sin vän, sedan konungen afrest. 
<sec/>
– «Nya qvastar sopa ju alltid väl, säger ordspråket – svarade Curt. – Ändan kröner verket, säger ett annat. Vi få väl se huru det blir, när riksdag härnäst inträffar. 
<sec/>
– «Nå, men det här upptåget? .... 
<sec/>
– «Han vill göra uppseende och läska sin fåfänga. Saken har i alla fall två sidor. Missbruk ha visserligen skett, och det skadar icke att rycka upp dem med rötterna. Det är ena sidan; den andra vore: om någon räf låge förborgad under tillställningen. 
<sec/>
– «Och du märker icke, att han verkligen ligger der? 
<sec/>
– «Utbytet af Lilljestråhle mot Hegardt ser väl misstänkt ut, och man kunde deraf sluta, att enskild fiendskap är med i spelet. Mig bekymrar det i alla fall icke. Mitt samvete är rent och jag tror till och med ej, att kungen har ondt i sinnet mot mig. 
<sec/>
– «Hvarifrån hemtar du den slutsatsen? 
<sec/>
– «Han har ju nyligen utfärdat mitt sköldebref. 
<sec/>
– «Och sådant skulle kunna dåra dig, bror Curt! Dct ville jag näppeligen föreställa mig. Den här gynnaren förstår sig på hocus pocus. Fast jag numera är rätt och slätt landtman, har jag ej gjort mig af med alla utliggare, och jag vet af säker hand, att alltsammans egentligen gäller ditt skinn. Du är utkorad till försoningsoffer åt de lagbrytare, som du näpst för deras ränker vid sista riksdagsmannavalen; och vår inbördes vänskap, som ej är hofvet obekant, har icke – jag tillstår det med ledsnad – synnerligen förbättrat dina aktier. 
<sec/>
– «Nå nå, de skola då komma i erfarenhet af i hvem de stungit hafva! Hvarken Hegardt eller den, honom sändt, skola rosa marknaden, det lofvar jag. Den skrattar alltid bäst som skrattar sist. 
<sec/>
– «Topp, bror Curt, att det ej må bli kungen! 
<sec/>
– «Topp! Och jag tillägger en strof ur den verklige justitiekanslerns redligt tänkta, fast kärft framställda Fidei-Commiss till sin son Ingemund: «Lär känna menskor, gör dem godt, men ej för tack «Små själar syfta endast dit: den sanna dygden minst. «Om du för nit och redlig tjenst får hat och onåd bära; «Det är din oskulds rätta pris och höjden af din ära. «Camillus, se’n han storverk gjort, i landsflykt villigt går: «Hans dygd just då sin högsta glans och evigt loford får.« 
<sec/>
Imedlertid återskallade från verldens alla hörn ryktet om den stora akt af rättvisa, Gustaf utöfvat mot den ena af sitt rikes förste domstolar. Att han vände sig just mot den, som merendels värnat friheten mot makten, icke mot den andra, som oftast varit maktens handtlangare att strypa friheten, visste man ej att tillägga. Konungen prisades, i och utom Sverige, på vers och prosa, som en annan Aristides. Det var en ny upplaga af «den förste medborgaren bland ett fritt folk«: samma silkespapper, samma perlstil, – samma tryckfel! 
<sec/>
Och Gustaf hastade till en ny scen af sin regerings feeri, sprittande af rörlighet och omvexling. 
<sec/>
Stolt att i Gustaf Wasa igenkänna sitt eget blod, hade Sveriges adel 1760 beslutit, att, på sin bekostnad, åt fäderneslandets störste konung uppresa en ärestod. Den hann ej fullbordas innan arfvingen till hans namn och hans thron tagit de tillförne maktägande ständernas välde i besittning; men stolt, denne också, att få räkna sig till Wasas stämma, var Gustaf III långt ifrån att klandra denna punkt i frihetstidens testamente. Tvertom, han var personligen följaktig, då bildstoden i December 1773 förflyttades från gjuteriet till platsen utanföre Riddarhuset, och klef upp på ställningen, för att tillse att allt blef riktigt ordnadt vid uppresandet. Midt under detta bestyr snafvar konungen på en spik och faller. Den vid tillfället talrikt församlade folkmassan ger tillkänna sin oro, men han lugnar den sjelf, i det han reser sig upp och ropar: «jag gjorde blott ett knäfall, mina vänner, för min store stamfar.« Några ögonblick derefter, när stoden kommit på sin fotställning, lyftade Gustaf af sig hatten, svängde den i luften och ropade af alla sina krafter: «hurra!« Flera tusen röster i trakten rundtomkring instämde uti och upprepade sin konungs glädjerop. Ibland och för folket förblef Gustaf alltid densamme. 
<sec/>
Aftäckningen skedde följande årets midsommarsafton, den 251:sta årsdagen, sedan Gustaf I intågade i Stockholm, den 31:sta från Holstein-Gottorpiska Husets inkallande i Sverige, den 35:te före den, då en förtorkad qvist af denna stam, några dagar förut, inympades på det svenska konungaträdet. Fersen, som var landtmarskalk, när bildstodens uppresande beramades, hade nu blifvit Riddarhus-direktionens ordförande, när den blottades, och öfverlemnade, i spetsen för denna, åt konungen en i guld slagen skådepenning öfver tilldragelsen. Ännu ett år senare, när Gustaf III från Ladugårdsgärdet anförde sitt lifgarde, hälsade han högtidligen sin store företrädares ärestod, och lät gardet, uppstäldt kring densamma, skyldra och gifva salfvor.  
<chapter/>
<chaptername>FjerdeKapitlet</chaptername>

<chaptername>FJERDE KAPITLET.</chaptername>

<sec/>
Konungaparets äktenskap blef med hvarje dag mindre lyckligt. Det hade fordrats en myckenhet sammanträffande biomständigheter, att gjuta öfverensstämmelse mellan så olika lynnen, fallenheter, själsegenskaper, uppfostran, med ömsesidig inbilsk fördom om företrädet af hvarderas kungliga härkomst; och biomständigheterna tyngde i stället söndringens vågskål. En ärftlig lifstids-konung utomdess, rusad af höghet och makt, hvilken skulle utan fasa kunna tänka sig en oskyld efterträdare! Fredrik af Hessen stretade emot så länge han kunde, och dessa ränker 
<sec/>
Historiskt, så väl som konungens fall och hurrarop då stoden upprestes. kostade till och med inhemskt blod: och Carl XIII var, i följd af sina yngre års utsväfningar, en skröplig stackare när 1809 års män först, och löjtnanten baron Mörner sedan, skaffade honom thronföljd. 
<sec/>
Gustafs egenkärlek tillät honom ej att bära skulden för sitt åttaåriga äktenskaps ofruktsamhet. I andra afseenden skulle det smickrat honom, att sammanliknas med sin morbroder, Fredrik den Ende i Preussen; i detta ville han bevara det yttre skenet af olikhet, ehuru kanske just i denna punkt slägttycket sprang mest i ögonen. Det är ett ordspråk: att ingen synes stor i sin kammartjenares ögon. Vid detta eldprof kunde Gustaf III:s rykte ej bestå. Med läsarens tillåtelse släppa vi ned rullgardinerna i hans sofrum, och låtsa ej märka smekungar och kammarpager. 
<sec/>
Beylon, den tystlåtne, rådige, bepröfvade Beylon, fick nu, till sin bestörtning, af konungen sjelf del af hans afsigt, att offentligen upplösa sitt äktenskap med Sofia Magdalena, under förevändning, att hon ej skulle kunna skänka thronen någon arfvinge; sedermera ville han, enligt Gustaf Wasas föredöme, välja sig en ny gemål bland någon af svenska adelns döttrar. På det underdåniga språk, läsaren redan känner, gjorde Beylon alla de invändningar, han ansåg i stånd att skaka konungens föresats; talade om en sådan händelses menliga uppseende i Europa: faran af en brytning med Danmark, hvartill den sannolikt skulle föranleda: de slägters hat och afund, som blefvo förbigångna emot den, på hvilken konungen fölle med sitt nya val: oredor, som derigenom nu och framdeles kunde uppkomma: slutligen – och på anslåendet af denna den ömmaste strängen i Gustaf III:s hjerta räknade Beylon i synnerhet – den fördunklade glansen af hans ätt, om det Holstein- Gottorpiska blodet uppspäddes med en simpel undersåtes, huru många anor denna också kunde berömma sig af. Ingenting hjelpte; konungen hade svar i beredskap på alla inkast. Europa hade i alla tider varit vittne till regenters äktenskapsskillnader. Danmark, underlägset Sverige i makt, saknade orsak att beklaga sig öfver en skillsmässa, som icke vore åtföljd af någon skymf, då det sjelft för halftannat år sedan föregått med exemplet af en skymflig äktenskapsskillnad mellan konungen der, Christian VII, Sofia Magdalenas egen bror, och Carolina Mathilda, systern till det mäktiga Englands regerande konung, Georg III. Hvad som passat och lyckats för den Förste Gustaf, anstode äfven den Tredje. Hvarken Wasas eget eller sonen Johans förmälningar med svenska fröknar hade vållat några oredor; tvertom: det var den store konungens första äktenskap med en utländsk prinsessa, som i sjelfva verket var olyckligt; och det var Johan III:s utrikes borna gemål, hvars katholska fanatism bragte sinnena i jäsning och åstadkom villervalla. Drottning Anna Sofia Reventlau, Fredrik IV:s sednare gemål, var en dansk fröken, och Sofia Magdalenas egen farfarsfar hade således knutit ett lika beskaffadt förbund, hvilket han (Gustaf III) ämnade göra på ett i alla afseenden mera lysande sätt. 
<sec/>
Den sluge Schweitzaren begrep, att vidare invändningar å hans sida varit förgäfves och törhända ännu mer skulle äggat konungen, att framhärda i sin föresats. Utan att förändra uppsåt att göra konungens till intet, låtsade Beylon sig öfvertygad af hans skäl och föreslog en utväg att främja Gustafs plan, hvarigenom densamma säkrast skulle kunna kastas öfverända. 
<sec/>
– «Ers Maj:ts vishet har ofelbart i detta, som alla andra afseenden, föregått min underdåniga välmening, då jag vågar fästa dess höga uppmärksamhet på nödvändigheten af behörig läkares intyg om drottningens oskicklighet till äktenskap; och behörig lärer ingen annan kunna anses i ett så grannlaga fall än Eders Maj:ts egen tjenstgörande lifmedicus. 
<sec/>
– «Derpå har jag redan varit betänkt, och Dalberg skall oförtöfvadt erhålla mina befallningar.« 
<sec/>
Det var just detta Beylon beräknat. Dalberg, redlig och orubblig, men fåfäng och snarsticken, skulle lika litet kunnat förmås, att yttra sig mot sakens befinnande och sin öfvertygelse, som att förtiga sin mening, om andre uttalat en motsatt. 
<sec/>
Lifmedicus Dalberg rynkade pannan, då konungen framställde sin afsigt att låta upplösa sitt äktenskap, och svarade ett tvert «nej« till begäran om ett efter detta ändamål lämpadt läkarebetyg.  
<sec/>
– – –  «Förslag till äktenskapets upplösning gjordes, «som ofelbart hade blifvit verkställd, om jag kunnat «förmås att gifva ett skriftligt intygande, att Drottningen «var otjenlig till äktenskap och att bli moder. Med «ögonskenlig fara nekade jag allvarligt att låna mitt «biträde till en så orimlig gerning, och fick derigenom «åtskilligas ovänskap, helst Konungen gifvit tillkänna «sitt uppsåt vara, att följa Konung Gustaf I:s efter«döme och taga till äkta något här i riket födt frun&#x00AD; 
<sec/>
– «Denna gensträfvighet kunde bekomma er illa – utbrast konungen, lågande af harm. – Hvad skall det heta min herre? Begriper ni ej att sätta värde på er monarks ynnest, och fruktar ni ej min onåd? 
<sec/>
– «Begge delarna, Ers Maj:t; men mitt samvete och Ers Maj:ts eget förbjuda mig att intyga något, som jag vet strida mot sanningen. 
<sec/>
– «Nå, som ni behagar. Skylla er sjelf för följderna. Det här skall komma att ångra er. Det finnes säkert andra af ert yrke, som skola tacka Gud och mig, att jag vill öppna dem ett tillfälle att förvärfva min bevågenhet. 
<sec/>
– «Jag betviflar, att någon läkare kan tillåta sig underskrifva ett sådant intyg; men om så vore, nödgas jag, både för sakens skull och för min heders skull, protestera inför hela den vetenskapliga verlden. 
<sec/>
– «Nå det måtte jag säga! Tacka Gud, att ni nu talar med er konung mellan fyra ögon. Om någon hört denna oförskämdhet, vore ni förlorad. 
<sec/>
«Jag känner för väl Ers Maj:ts rättvisa och ädelmod att befara något sådant. I alla fall blefve Ers Maj:t illa betjenad med ett intyg, huru beskaffadt som helst, derest utgången vederlägger innehållet. 
<sec/>
«timmer, och några slägter gjorde sig hopp om en så «stor förbindelse. Efter några föreställningar öfvertal«tes Konungen, att icke allenast afstå ifrån den fattade «föresatsen, utan ock att försonas med sin gemål OCH «LEFVA MED HENNE PÅ ÄKTENSKAPLIGT VIS.« – – –  
<sec/>
Dalbergska handskriften, förvarad på Linköpings Gymnasii-bibliothek. (Första arket.) Se Östgötha Correspondenten N:o 5, Lördagen den 18 Januari 1840. Än om drottningen, efter skillsmässan, förmäler sig ånyo och blir mor? Både den, som utfärdat betyget, och Ers Maj:t sjelf blottställdes då rätt vackert.« 
<sec/>
Vid detta inkast studsade konungen. Det var hufvudet på spiken. Derpå hade han ej tänkt. Han slog i ögonblicket läkarebetyget ur hågen. 
<sec/>
– «Jag skall närmare fundera på saken. Imedlertid, om välfärden är er kär, om ni för framtiden vill räkna på min bevågenhet, så fordrar jag af er grafvens tystnad. Läkaren och bigtfadern hafva alldeles samma pligt att icke yppa hvad dem anförtros. 
<sec/>
– «Och jag skall aldrig svika Ers Maj:ts höga förtroende.« 
<sec/>
Dalberg afträdde och Beylon efterskickades på nytt. 
<sec/>
– «Jag har besinnat mig: det vill säga, jag har tills vidare uppskjutit att fatta det afgörande beslutet. Sveriges framtid är likväl så länge icke försäkrad. Om nya hufvuden växa på partiernas hydra, så gå frukterna förlorade af allt hvad jag hittills uträttat. 
<sec/>
– «Det Gud och Eders Maj:ts vishet förbjude! Men då det afgörande steget blifvit uppskjutet, skulle måhända ett förberedande under tiden gifva ett ytterligare stöd åt den sakernas ordning, som utgör Ers Maj:ts odödliga storverk. 
<sec/>
– «Hvad menar du? Förklara dig tydligare. 
<sec/>
– «Jag dristar föreställa mig, allernådigste herre, att intilldess de lyckligare förhållanden inträdt, som ånyo närma Deras Maj:ter till hvarandra, eller ock den förra planen går i fullbordan, och Ers Maj:t, i hvilketdera fallet som helst, sjelf stadgar thronföljden, skulle en af hertigarnes förmälning, derest Ers Maj:t täcks derom förordna, betaga de illasinnade allt hopp och alla beräkningar, grundade på ovissheten om fortplantandet af Ers Maj:ts höga stämma. 
<sec/>
Det der skall jag närmare öfverväga. Ordningen att gifta sig vore då hos Carl. Jag fruktar endast, att om han tills vidare stadgar thronföljden, lusten till thronen skulle kunna gripa honom sjelf. L’appetit vient en mangeant. 
<sec/>
– «För så förmätna tänkesätt vore hårdt att misstänka Hans Kongl. Höghet. Ers Maj:ts ojemförliga egenskaper, stora namn och dess trogna folks kärlek innefatta dessutom fullkomliga betrygganden mot alla brottsliga försök i sådan riktning. 
<sec/>
– «Jag vill tro det. Hertigen kan ej hafva något emot saken, då jag icke ämnar föreskrifva honom att lefvande begrafvas inom sin äkta paulun. Stackars den lilla söta grefvinnan, som, i början åtminstone, får söka sin tröst på annat håll! Det skulle göra mig ännu mer ondt om henne, så vida ej teaterns nymfer redan gifvit henne en försmak af hans ombytlighet.« 
<sec/>
Åtta dagar efter detta samtal, hvarpå följde täta öfverläggningar mellan de begge äldste kungliga bröderne, afgick ett ilbud till deras farbroder, hertig Fredrik August af Oldenburg och Delmenhorst; och den 7 Juli 1774 gungade på Nyckelvikens böljor en ståtlig eskader, med långa vimplar och blågula örlogsflaggor. «Med stilla fart, mot böljans välde, «Så gungar Astrilds flotta fram. «Ett dön med blixt i bergen smällde, «Som skingras under rök och dam. «Strax ljusnar upp, då soln sig tänder, «Monarkens slott i Svea länder, «Ett ärans tempel i sin dag: «Der öppnas Kärleksgudens sköte: «Der går en Prins sin brud till möte, «Att dyrka kärleks ljufva lag.«  
<sec/>
Under kanonernas dån och hufvudstadens befolknings jubel landsteg vid slottsbacken bemälte hertigs älskvärda 15-åriga dotter, prinsessan Hedvig Elisabeth Charlotta, som samma dag blef storamiralen hertigens af Södermanland gemål. Om statskonsten kastat henne, sprittande af lif och qvickhet, i den liflige och qvicke konungens armar, i stället för den visserligen sköna, men kalla och stela, blyga och försagda Sofia Magdalena: hvem vet! .... 
<sec/>
Nu vet man i stället, att Gustaf III fästade synnerlig uppmärksamhet vid en yngling af medelmåttig längd och fördelaktig växt; ljuslätt, med ädla, öppna drag och stora blå ögon. Hans hållning var icke utan en viss stolthet. Ingenting hos honom vittnade om snille – och det var, Gud bättre! ej heller deruti hans styrka låg – hvarken ögats matta låga eller talets enformiga hvardaglighet; men hans obesvärade skick och frimodiga svar behagade konungen. Med trollstafven af sin makt vidrörde han denne sin page, som vid 23 års ålder förvandlades till hofstallmästare och pryddes med Svärds-orden, vid 28 blef förste hofstallmästare samt vid 29 års ålder friherre och kommendör. Så uppsparkades på lyckans branter den alltför ryktbare grefve Munck, 
<sec/>
Vid Prinsessan Hedvig Elisabeth Charlottas intåg i Stockholm den 7 Juli 1774. Valda Skrifter af Carl Michaël Bellman. Sjette delen. för att så mycket djupare störta i missödenas afgrunder. 
<sec/>
Huru öfverraskad blef icke en af Muncks umgängesvänner, auditör Ehrenheim, då han en vacker dag infann sig i kongl. stallet, och träffade pagen, insvept i en slängkappa, ganska förnämt vandrande omkring och med en förmans beskyddare-min tilltalande de närvarande, som stodo der med obetäckta hufvuden, medan Munck behöll hatten på sig. 
<sec/>
– «Är det något lustspel, som inöfvas?« frågade Ehrenheim. 
<sec/>
– «Detta är fullkomligt allvar. Du vet ej hvad som händt de här sednare tiderna, märker jag. Du ser ej längre i mig pagen: jag har, sedan vi sist råkades, blifvit hofstallmästare, och bär detta vedermäle af min konungs nåd.« 
<sec/>
I det Munck gaf detta svar, slog han upp slängkappan och pekade på det ordenstecken, som zirade hans rock. 
<sec/>
Sverige hade vid pass 30 år förut varit vittne till en lika brådskyndad upphöjelse. Det var under frihetstiden. Föremålet då hette Höpken, som från en ganska underordnad tjenstegrad på en gång blef beklädd med talàren. Nu var det en allena styrande, ärftlig lifstids-konung, som ådagalade allmakten af sitt höga herrskarekall. Höpken och Munck!...... Jemför, läsare! och döm!...... 
<sec/>
Det blefve en historia eller en roman för sig – kanske till och med närmande sig dennas omfång – att steg för steg följa den beryktade gunstlingen på spåren under hans långa skiftande bana, från Finland, der hans lif tändes, till slutet af den omkring 40-åriga landsflykten, hvilken först ändades med döden i Massa Carrara den 18 Juli 1831. Vi lemna till och med tidsordningen ur sigte, vid redogörelsen för gryningen af hans gunst och dennas uppenbarelser; men af dessa må några drag anföras, som visa både Muncks skaplynne och vidden af hans inflytande. 
<sec/>
– «Nå, du lyckönskar mig icke? – fortfor Munck, då Ehrenheim, en i botten redlig menniska, men af mycket inskränkta själsegenskaper, blef alldeles förstenad af hvad han erfor. Kanske var det just öfverensstämmelsen i förståndsförmögenheter, som mellan dessa begge stadgade vänskapen. – Det här kommer ej att verka någon rubbning i våra inbördes förhållanden. Besök mig lika ofta och otvunget som förut. Allt blir på gamla foten oss emellan, förstår du. De förnäme skola få vänta, till och med ibland varda tillbakavisade ur mitt förmak. Men du går in oanmäld till mig, när du behagar.« 
<sec/>
Ehrenheim, som helt och hållet tappade koncepterna, då den förre pagen spotskt talade om de förnämes väntning i sitt förmak, utbredde sig nu i lyckönskningar och tacksägelser, kallande likväl Munck med sin nya titel, hvarvid denne lät bero, medan han sjelf fortsatte att «dua«. 
<sec/>
– «Inställ dig på konungens lever i morgon. Du är ännu endast auditör, det är väl sannt, men du är adelsman och får således visa dig på hofvet. Jag skall besörja, att du blir Hans Maj:t föreställd. Var sedan flitig på både leverer och courer. Det skall vara mig ett nöje att draga fram dig.« 
<sec/>
Och det var helt säkert rätt roligt, att, så nyligen sjelf framdragen, få brösta sig som beskyddare. 
<sec/>
Ehrenheim förnyade sina tacksägelser och följde rådet. 
<sec/>
Sedan han vid en lever blifvit föreställd konungen, infann han sig samma afton på couren i stora galleriet. Der flockade man sig någorlunda efter rang, i tvänne långa rader, mellan hvilka de kungliga personerna gingo. De unga, som icke hade någon rang, eller hade den obetydlig, höllo sig längst ned eller bakom. Ehrenheim tog således sin plats vid ett fönster, bakom den förnäma raden af hofcirkeln. Under det konungen gjorde sin rund i denna, blef han varse Ehrenheim och hälsade honom med en nådig nickning. När konungen gick tillbaka, bröt han hastigt genom den flock, som stod framför auditören, och gick till honom i fönsterfördjupningen. 
<sec/>
– «God afton, Ehrenheim, jag hör att ni är Munckens vän. 
<sec/>
– «Herr hofstallmästaren visar mig ynnest, Ers Maj:t. 
<sec/>
– «Det är mig kärt, och jag ser er alltid med nöje. Om några dagar flyttar jag ut till lustslotten. Ni äger sedermera, att, när ni vill, begagna åkdon från mitt stall, för att resa ut och hälsa på Muncken, och en plats är alltid för er räkning vid min kavaljerstaffel.« 
<sec/>
Gustaf var redan ett långt stycke derifrån, innan Ehrenheim hunnit fullborda sin underdåniga tacksamhetsutgjutelse. 
<sec/>
Det dröjde ej länge, innan Munck erböd sin vän, auditören, att blifva landshöfding i Skaraborgs län. Denne, som saknade både hufvud, insigter och embetserfarenhet, hade likväl tillräcklig klokhet och sjelfkännedom att undanbedja sig denna lika lysande som oförtjenta upphöjelse, hvartill han, utan omsvep, förklarade sig ej vara vuxen. 
<sec/>
– «Nå det måtte jag säga! – utbrast Munck och föll sin vän om halsen – du är den förståndigaste och hederligaste menniska, jag någonsin haft att göra med, som sjelf talar ur den tonen. Annat är jag van att höra af de hundratals sökande, som belägra mina förmak. Men du är alldeles för god till, att längre qvarstå på den lilla plats, du nu redan en rund tid innehaft. Jag vill göra din lycka; säg mig: hvilken befordran önskar du? 
<sec/>
– «Om jag framdeles kunde hoppas bli ledamot i någon Hofrätt, så vore det min högsta önskan. 
<sec/>
– «Framdeles!« Nå, nå, vi få väl se.« 
<sec/>
Och beskyddaren strålade af nåd; och den beskyddade var alldeles förbluffad att finna spannpiskan ha så mycken likhet med en spira. 
<sec/>
Och det blef icke sista gången, lyckans gudomlighet dyrkades i Sverige under belätet af en undergörande spannpiska ...... 
<sec/>
I händelse ni aldrig njutit sötman af öfver-hofstallmästaren Hans excellens Brahes audienser, införa vi er nu på en sådan hos förste hofstallmästaren Munck. Det är samma lidelser och samma afsigter, ni på begge ställena läser i de uppvaktandes anleten, och det vore säkert samma ansigten, drag för drag, liksom samma uniformer, derest icke omvexling och föränderlighet rådde lika mycket i naturens alla danelser, som i sysslolösa och inskränkta furstars tidsfördrif, att i olika drägter utpynta de dockor, med hvilka de leka faror och hofvera hjeltemod. 
<sec/>
På Helgeandsholmen, i hörnet af Norrbro, der bazaren tager sin början och allmänheten förfriskningar hos herr de la Croix, stod, ännu sedan 19:de seklet ingått, det gamla så kallade «Gref Pehrs hus«, bygdt af riksdrotzet Pehr Brahe den yngre samma år, westfaliska freden slöts. Kronan hade deraf blifvit ägare, och sedan våningen en trappa upp iståndsatts, på statsverkets bekostnad, och möblerats åt hertiginnans af Södermanland broder, prins Petter Fredrik Wilhelm af Holstein Oldenburg, som bebodde densamma under sitt vistande i Sveriges hufvudstad 1780, blef, efter hans afresa, den furstliga våningen upplåten åt den kunglige gunstlingen. Här trängdes om hvarandra höga och låga, fattiga och rika, embetsmän och enskilde, gamla och unga, bildningen och råheten, ja, man skulle nästan kunna tillägga: hederligt folk och dettas fullkomligaste motsatser; med ett ord: personer af alla samhällsbelägenheter, Riksens Råd ensamt undantagne, hvilka aldrig förnedrade sig, att, som statsråden i sednare tider, sluta sig till svansen af smekungarnes följe. 
<sec/>
En anmärkning i förbigående, läsare! Inför Gud äro alla menniskor bröder, säger presten: inför lagen äro alla medborgare bröder, säger domaren. Alltför bra! men se för ro skull Hans högvördighet rusta sig att resa i socknebud till den rike grefven, och tiggaren. Han spränger Brunte, för att hinna tidigt fram hos den förre; han släcker ej pipan, han afstår ej från middagssömnen, för att begifva sig åstad till den sednare. Men domrarne äro åtminstone något helt annat! De öfva sträng rättvisa, utan anseende till personen; – excipe: om tvisten skall slitas mellan ett skenheligt Majestät och en simpel statsborgare. 
<sec/>
Kanske kommer den sanningen en smula närmare, som påstår, att i konungarnes och deras gunstlingars audiensrum äro alla bröder. Krachanen afundas der hvarje tillgjord nådeblick, hvarje sockrad lögn, hvarje förrädisk handtryckning, som falla på den ringaste sökandes lott; och då denne går förbi, sväfvar på allas läppar ett inställsamt småleende, alla ryggar krökas, alla händer utsträckas för att upphemta det magnetiska fluidum, som den höga handens vidrörande qvarlemnat. 
<sec/>
Muncks kammarhussar inställde sig en vacker morgon hos auditör Ehrenheim, som anmodades besöka förste hofstallmästaren, och oanmäld stiga in i toiletten, utan att bekymra sig om huru många eller hvilka, som väntade i yttre förmaken. Kallelsen försummades naturligtvis icke. Det gjorde stora ögon bland den långa och lysande raden väntande uppvaktare, att se en så ringa tjensteman, som icke i något afseende utgjorde stoff till högre syften, träda in i gunstlingens aldraheligaste, utan att ens behöfva afbida högvederbörligt tillstånd. 
<sec/>
– «Nå, har du läst gårdagens tidningar, och har ingenting i dem fästat din synnerliga uppmärksamhet?« frågade Munck. 
<sec/>
Ehrenheim bejakade det förra, men svarade nej på frågans sednare del. 
<sec/>
– «Såg du då icke – återtog Munck – att en ledamot i Svea Hofrätt är död, och att i det verket således är en plats ledig, den du bör hafva? 
<sec/>
– «På den saken är ännu tid nog att tänka, ty förslag skall upprättas till sysslan, innan den bortgifves. 
<sec/>
– «Derom frågar jag dig icke nu, utan om du vill ha den? 
<sec/>
– «Ja, visst vill jag det. 
<sec/>
– «Godt! Jag äter middag i dag, som vanligt, hos kungen, och skall då begära tjensten åt dig. Om han icke redan lofvat bort den åt någon annan, så kan du vara säker på att få sysslan, eller kungens löfte, hvilket, gifvet af Gustaf III, är alldeles ett och detsamma som fullmakten. Kom upp i afton klockan 8 i garderoben, så skall du vidare höra af mig.« 
<sec/>
Ehrenheim lät icke säga sig det två gånger. I garderoben underrättade Munck sin skyddling, att konungen vid middagen lofvat honom sysslan. Munck tillade, att Ehrenheim borde inställa sig följande morgonen på konungens lever, för att tacka. Det skedde, och då monarken räckte honom sin hand att kyssa, vände Gustaf hufvudet åt den sidan, der Munck stod i cirkeln af hofvets uppvaktande, såg på honom och skrattade: Ha! ha! ha!«  
<sec/>
Ja, ha! ha! ha! skratta de allenastyrande Herrans smorde, under det folken sucka: hu! hu! hu! 
<sec/>
Förestående anekdoter rörande grefve Munck äro historiska. när gunsten och nycken bortslösa snillets, kunskapernas och förtjenstens arfvedel. 
<chapter/>
<chaptername>FemteKapitlet</chaptername>

<chaptername>FEMTE KAPITLET.</chaptername>

<sec/>
Vid öfverfarten från Skeppsholmen till den så kallade Djurgårdsstaden landar man straxt nedanför Runstycksgrinden. Ett litet stycke derifrån löper, till höger, innan man hunnit den bredare vägen, som leder till och öfver Djurgårdsslätten, en något smalare väg, gata, gång eller hvad man vill kalla den. Man stöter der snart på en temligen rymlig plan, – den så kallade «mjölnaregården« – med ett gammalt rödmåladt trähus till venster, bestående af öfver- och undervåning. Utanför hela den öfra finnes ett öfverbygdt utsprång, men med öppen framsida och hvilande på stolpar af trä, utan zirater. Framför huset stå några höga löfträd, med raka stammar och lummiga kronor. I rummen på botten idkades källarrörelse, hvartill äfven ett par af dem i öfra våningen upplätos, när gästernas antal eller beskaffenhet sådant fordrade; ty stället utgjorde ett slags mellanting af krog och värdshus för mera bemedlade muntergökar. 
<sec/>
Långt efter sedan det kungliga tåget återvändt från Djurgården, en första Maj, hvimlade spridda flockar, hvilka begifvit sig ut för att, som det heter, «dricka merg i benen«, dels inne i värdshusen, dels ute på marken, stojande, skrattande, skämtande, drickande. Den nyss beskrifna «mjölnaregården« var uppfylld af folk, som, under halfhöga samtal och upp till utbygget på huset riktade blickar, tycktes afbida något eller någon. 
<sec/>
– «Jag undrar om han är derinne? yttrade en i hopen, medan han flåsade höga hvirflar tobaksrök ur sin hvita lerpipa. 
<sec/>
– «Jo, det är så godt som säkert – svarade en annan. – Det ropades i jåns ner i källarsalen, att kyparen skulle bära upp en flaska bittert och spanskt tillika med glas, och det är just för hans räkning, som värden förser sig med den dryckesvaran. 
<sec/>
– «Ja så, han håller sig för god att dricka öl och buska samt ta sig en risp! – brummade en tredje, af hvars vacklande hållning och sväfvande målföre var lätt att begripa, att denne hvarken försmått ölet, buskan eller rispen. 
<sec/>
– «Hvad pratar herrn för persilja! – föllo flera på en gång i talet. – Får inte hvar och en följa sin smak? Och om hans förtäring ibland är litet finare än vår, så måtte man väl unna honom sitt nöje, då han gör oss så många roliga stunder. 
<sec/>
– «Ja, men jag menar, att en ann’ ä’ så god, som en ann’ – återtog den beskänkte – och när vi nöja oss med kumming och fängkol, behöfver han inte stoltsera med spanskt bittervatten. 
<sec/>
– «Stoltsera herrn åt helvete med sitt bittervatten och tacka Gud, om han låter höra sig! Han är inte af det slaget, som håller af fyllbultar, fast han sjunger om dem.« 
<sec/>
– «Åh, fyllbullt sjelf, förstår ni! Här har ni råkat på en gosse, som annamma mej! inte är bangen.« 
<sec/>
– «Hvad nu? Vet ni inte tojs? Håll ni inne med tocket, annars skall jag lära er hvar David köpte ölet!« 
<sec/>
Nu uppstod ett sorl och en myckenhet käppar lyftades, dels för att straffa gloporden, dels för att försvara dem. Oväsendet stillades likväl omsider, utan handgemäng. Flera röster bödo tystnad, «emedan han eljest ganska säkert icke blefve synlig.« 
<sec/>
Under stojet klöf en slup, rodd af sex båtsmän och styrd af en civilt klädd officer vid flottan, med hastig fart, Djurgårdsfjerdens salta bölja och landade vid skeppshvarfvet, en liten bit från Runstycksgrinden. Ur slupen stego tre personer: morianen, som ej böd till att dölja sitt utseende, samt tvänne herrar, insvepta i vida bruna kappor, med kragarna uppskjutna ända till näsan och de stora hattarna med slokiga brätten nedtryckta djupt i pannan. Det var knappt att ögonen syntes. Den ena var storväxt och tjock; den andra något mindre både i längd och fetma. Morianen gick förut och de andra begge följde efter. När de kommit till platsen utanför huset, hvilken var uppfylld af folk, hvars käbbel borttog uppmärksamheten från de ankommande, vände Badin sig till sina följeslagare, yttrande: «Här är det. Detta är Gröna Lund.« 
<sec/>
Knappt hade folkhopens oljud upphört, då en bleklagd yngling, af reslig växt, med stor näsa, spetsig haka, hög, öfver ögonen framskjutande panna, uppstruket hår, med stora af konsten gjorda bucklor vid öronen och långt hår i nacken, omknutet med ett svart sidenband, raglade fram på gården. Den slocknande blicken och klädselns oordning gåfvo tillkänna ett rusigt tillstånd. 
<sec/>
– «Herre Gud! Det är ju Lidner!« utbrast den tjocke herrn i bruna kappan; men med låg röst. 
<sec/>
– «Skönt! Och det är honom, du velat anbefalla i min ynnest?« tillade den mindre, på samma sätt. 
<sec/>
– «Värdes skänka honom uppmärksamhet, när han icke hemtat sina ingifvelser från första Maj« – återtog den förre. 
<sec/>
Imedlertid pekade någon ur hopen på Lidner och ropade, skrattande: «Den der, han är, min själ, riktig!« 
<sec/>
– «Ja, visst är .... jag rik....tig« – svarade skalden, sväfvande på målet – «så riktig, att .... jag kan göra en in .... promptu om det bä....sta Gud ska....pat. Vill ni h....öra kanske?« 
<sec/>
– «Åh ja, hvarföre icke?« 
<sec/>
– «Vore ni så vi....sst vår sto....re Gustaf, som jag är en .... fattig utsvult....en skald, så skulle jag sä....ga till er så h....är: «O, dyre kung, ditt folks försvar, «Bland hjeltar störst och snillets ära. «Som Svensk en rättighet jag har, «Att skydd af Sveriges kung begära. «Trots ödets ras och nödens smärta, «Jag evigt sjunga skall om dig.«  
<sec/>
Under upprepandet af dessa verser var Lidners röst klar och inga afbrott spordes i hans uttal. 
<sec/>
– «Besitta, rimmar icke herren, som en hel karl! Det der är värdt sitt halfqvarter. Vill herren vara gunstig och stiga in med mig i källarsalen?« 
<sec/>
Och nu tog han Spastaras skald under armen och förde honom med sig in på krogen, för att fullkomna ruset. 
<sec/>
– «Du har rätt« – hviskade den mindre herrn i bruna kappan – «den der är något att göra af. Tag honom med dig härnäst; men anständigt klädd och nykter, naturligtvis.« 
<sec/>
– «Jag lyder med lifligaste glädje och djupaste erkänsla« – svarade den andre. 
<sec/>
I detsamma öppnades dörren från öfra våningen i värdshuset och på det öppna utbygget framträdde en något långlagd, blek och mager man. Den vackra hvälfda pannan öfver en stor krokig näsa och de stora blå ögonen, ehuru deras eld merendels skymdes af ett sömnaktigt flor, kunde ej undgå att fängsla uppmärksamheten. Håret, tillbakastruket, fladdrade i naturliga lockar. Klädseln var tarflig, men snygg. Han hade lagt af sig rocken, och de hvita skjortärmarna stucko ganska bjert af mot den scharlakansfärgade västen. Han höll en luta i handen, satte sig på en brunmålad trästol invid relingen af utsprånget och knäppte några förelöpande samljud. «Der är han!« utropades på en gång från hopen, som stod på 
<sec/>
Lidners Samlade Arbeten. Sednare delen. platsen nedanför. Sorlet upphörde, och under längtansfull väntan riktades allas blickar upp till Ulla Vinblads odödlige sångare. 
<sec/>
Skaldens anlete uppklarnade. De förut så dunkla ögonen brunno af ingifvelsens gudalåga. Rösten, på en gång mjuk och klangfull, smekte örat med välljudande tonfall, ehvad han, talande eller sjungande, uppvecklade för själen dessa ryktbara, ohärmliga, vidunderliga, men sanna och alltid hänförande taflor, hvilkas färger äro hemtade ur känslans djupaste schackt. Nu började han, blundande – för att icke störas af de omgifvande föremålen, – så här: 
<sec/>
«De dyrbaraste gåfvor utösas ofta af den lekande «naturen under den mildaste himmel, då de dödliga «med bleknade anleten ej mäkta pryda sina kinder «med den purpur, som de lysande blommor vid mor«gonstunden sprida. Man ser uti frusande floder en «skönhet kasta sina perlor. De gyllene fiskar i China «uppstiga i svafvelgul ånga utur berlinerblå katsor, «fästade med rosenröda bandvippor. – Hvad säger «jag? Skördemännen på åkrarne i det rika Indien «kunna knappt i sina små glimmande jackor förliknas «med de violetta silfverax, som skördas af deras agat«liar. Dryckeskärlen vid de sorlande bäckar finnas «uti kastanieträn högt uppsatta med konstigt virkade «förlåter. Herdinnor i nopkin och gingan, med sol«hattar af perlemo, gunga i pommeransträn, och upp«fylla luften med förtjusande röster. Der kostar ett «glas af stora Mogols aftonfinkel, älskelige bröder, «circa fem tolftedels svensk halföre: och af det kej«serliga myrbränvinet, som de främmande gesandter «undfå vid afskedstagandet, älskelige bröder, för en «vitten får man så mycket, så att 
<sec/>
(Skalden gjorde några löpningar på lutan och sjöng:) «Glasen darra mellan knogen. «Håll i glaset, du är mogen. «Kejsarn sitter der på krogen «Huile de Venus och persico «Växa der vildt uti skogen. 
<sec/>
– «Det är ju sjelfva fan, mine älskelige?« – «I en röd scharlakanströja «Sitter han och har en blöja: «Folket sig till jorden böja «Torkar han glaset med blöjan? Jo, «Det plär Hans Höghet förnöja. 
<sec/>
– «Älskelige bröder! de dyrbaraste gåfvor ut«ösas ofta af den lekande naturen ännu. Gutår! sup «mig till.« 
<sec/>
Skalden tystnade. Ropen: «lefve Bellman! hurra!« genljödo från alla håll. 
<sec/>
– «Det är karl hela dagen« – ropade en ur hopen –, «som ej har anseende till personen! Han förgyller tiggarens lumpor och gör disktrasor af kröningsmantlar.« 
<sec/>
– «Är det alltid på thronernas bekostnad, han muntrar sin allmänhet?« hviskade den mindre herrn i bruna kappan till den tjockare. 
<sec/>
Fredmans Epistel N:o 22, till the nybyggare på Gröna Lund. 
<sec/>
– «Bevare Gud! visst icke« – svarade den andre, också hviskande – «den första Maj tycks vara våra skalders olycksande.« 
<sec/>
Lutan klingade. Bellman härmade med munnen ljuden från ett valdthorn och sjöng: «Corno. – – –  Movitz! i afton står baln «Corno. – – –  Hemma hos Mollberg, Corpraln: «Corno. – – –  Stöt i ditt valdthorn, gå på: «Corno. – – –  Låt man brandvakterna gå: 
<sec/>
Stormande förtjusningsutbrott besvarade skalden vid sångens slut. «Bellmans skål! Bellmans skål! hurra! hurra! hurra!« 
<sec/>
Glas fylldes; glas klingade; glas tömdes – tömdes i botten. 
<sec/>
«Dansen nu, mina gubbar, dansen!« – mälte skalden på utbygget – «nu skall jag spela åt er.« 
<sec/>
Han reste sig upp, stödde lutan mot skranket, gjorde några hastiga lopp med fingrarna och, fortfarande att härma valdthornets ljud, började: 
<sec/>
Fredmans Epistel N:o 68, angående sista balen på Gröna Lund. «Corno. – – –  Movitz valdthornet proberar 
<sec/>
Under sången svängde sig hela folkmassan i en munter slängpolska, i hvilken till och med morianen deltog. Hans tvänne följeslagare drogo sig undan bakom knuten af ett närstående hus, för att kunna, utan uppseende, undvika att göra de öfrige sällskap. 
<sec/>
När skalden upphörde att spela och sjunga afstadnade också dansen. Han ämnade nu draga sig tillbaka; men det ropades af alla de kringstående: «en visa till! Käre fader Bellman! en visa till!« 
<sec/>
«Nå, får gå!« – svarade den odödlige sångaren – men för denna gången blir den också den sista.« 
<sec/>
Och nu lät han gifva sig ett glas vin, ställde det bredvid sig på skranket af utbygget, knäppte några sorgliga anslag på lutan och sjöng, med uttryck af ljuft svårmod, ackompagnerande sig, ömsom på lutan, ömsom med tummarna mot skranket af utsprånget: «Drick ur ditt glas: se, döden på dig väntar, «Slipar sitt svärd, och vid din tröskel står. «Blif ej förskräckt: han blott på grafdörrn gläntar, 
<sec/>
Fredmans Epistel N:o 62, angående sista balen på Gröna Lund. «Slår den igen kanske än på ett år. «Movitz! din lungsot den drar dig i grafven – «V:cllo – – –  Knäpp nu oktafven: «Stäm dina strängar, sjung om lifvets vår.« etc.  
<sec/>
Sångens sista ljud och lutans samklang bäfvade, döende, i rymden. Skalden tömde sitt glas, ställde derefter, stillatigande, detsamma ifrån sig, tog lutan på armen och gick tillbaka in i det rum, ur hvilket han utkommit. 
<sec/>
Hopen nere på platsen skingrade sig småningom, under djup tystnad. Var det derföre, att den befarade aldrig få höra Bellman mer, om den tillåtit sig skråla, när hans lyras strängar dallrat af vemodiga samljud? Eller hade dessa så träffat hjertats strängar på åhörarne, att de blifvit stämda, från den yrande glädjens buller, till en inre, stilla och djupare sjelfåskådning?.... 
<sec/>
Morianen med sina begge följeslagare stego åter i slupen, hvilken afbidade deras ankomst på samma ställe, der de landat. När de kommit ut på fjerden, yttrade den mindre herrn till den tjockare: 
<sec/>
– «I morgon skall främst på din föredragningslista stå anmälan om någon lämplig uppmuntran åt detta sällsynta snille, och sedermera förer du Bellman upp till mig på samma gång med Lidner.« 
<sec/>
– «Hvad Sveriges skalder äro lyckligare än Roms! De behöfde en förespråkande Mæcenas: vår Augustus ser allting sjelf med egna ögon, känner 
<sec/>
Fredmans Epistel N:o 30, till fader Movitz under dess sjukdom, lungsoten. Elegi. med eget hjerta och beslutar med opåmint ädelmod« – svarade den andre. 
<sec/>
De begge sålunda samtalande voro: – Gustaf III och Schröderheim. 
<chapter/>
<chaptername>SjetteKapitlet</chaptername>

<chaptername>SJETTE KAPITLET.</chaptername>

<sec/>
Från första Majs dryckesgillen anhålla vi att få, i förbigående, ledsaga läsaren till en hufvudstadens våning, der länge rådde det yppigaste lefnadssätt, den angenämaste umgängeston, och der man, om hvarandra, träffade personer af hög samhällsrang och af hög själsodling. 
<sec/>
Hvilken excellens menar ni? 
<sec/>
Ursäkta, läsare, frågan är icke om någon excellens. 
<sec/>
Nå, lika mycket, hvilkendera af Skeppsbrons penningefurstar? 
<sec/>
Icke heller någon bland desse. 
<sec/>
Tålamodet förgår; skynda då att nämna värdfolket vid namn, medan betjeningen springer omkring och bjuder gästerna thé och punsch, limonad och glacer. 
<sec/>
Aftoncirkeln är hos öfverdirektören vid stora sjö- och gränse-tullarna i Sverige och Finland samt licenterne i Pomern och Wismar: von Stapelmohr. 
<sec/>
Det är dock mindre han, som ådrager sig uppmärksamhet, än hans spotska, bitande qvicka hustru och deras vackra, lifliga, snillrika dotter, kanske icke det skönaste, men sannolikt det älskvärdaste fruntimmer, som någonsin trampat den svenska jorden: Anne Charlotte von Stapelmohr, – Schröderheims oförgätliga maka. 
<sec/>
Beskrif då detta underverk! – ropar afunden, som långt för detta mätt våra krafters inskränkthet och nogsamt känner, huru föga tillfredsställande skildringen blefve, gjord af våra händer. – 
<sec/>
Nej, läsare! vi skole ej förfuska denna älskliga bild, redan gjuten af mästaren Lidner. 
<sec/>
Se här: 

«Hon är ej mer! Så norden vid den urna gråter, Dit snillet med förtviflan ser, Och utur seklers barm en Sappho kräfver åter. 

Hvem är det väl, som skådat dagen, Och ej på hennes graf en tårfyld myrten ger? Öm, liflig, danad af behagen, Hon sig i kojan sänker ner Från hofvets höjd .... ack! kanske der bedragen. Hon är ej mer. 

Hvem större på en courdag lyste, Än då du ljungande kom in? Hur många sexton anor hyste? Men snillets lott var endast din. 

De gråta, sånggudinnors skara, Och släcka på din graf sitt bloss: Hon är ej mer! Jord ..... Englar svara: Hon är bland oss.« 
<sec/>
Och på dem bråddes jemväl hennes hjerta, så länge det spratt af kärlek, vänskap, lidelser – och lidanden ..... 
<sec/>
Ett sällsamt möte ägde denna afton rum i Stapelmohrs (eller rättare: hans frus) aftongille. 
<sec/>
– «Här, min gudomliga Anne Charlotte! är jag så lycklig, att få göra dig bekant med ett utmärkt, ett sällsynt snille, herr Bellman, hvilken Hans Maj:t just i dag utnämnt till sekreterare vid Nummer-lotteriet« – yttrade Schröderheim till sin fästmö, som med det henne egna ljufliga småleendet besvarade den store skaldens hälsning, af hvars skick var lätt att sluta, det han fann sig hemmastadd i bildade sällskaper. 
<sec/>
– «Och här, min söta Elis! utber jag mig din vänskap för en af mina vänner, som i sin hemort visat min der vistande bror mycken godhet. Det vedermäle af ynnest, som nyss vederfarits det ryktbara snille, hvars smickrande bekantskap, du nu tillskyndat mig, ger mig hopp, att du snart skall lyckas utverka konungens rättvisa eller nåd, huru det kallas, åt en person, som deraf är förtjent i många afseenden.« 
<sec/>
Fröken Stapelmohr föreställde i detsamma Curt. 
<sec/>
Det fordrades en sådan förespråkerska, som hon, ett så i botten godt hjerta, som Schröderheims, för att göra öfverraskningen angenäm af sammanträffandet mellan konungens gunstling och det kända föremålet för hans ovilja och förföljelse. 
<sec/>
Curt var redan vid den ålder, att hans af själsansträngningar och sinnesqval fårade panna och hvittnade hår satte oskuldens stämpel på den innerliga förtroligheten mellan honom och Schröderheims intagande fästmö. Näst fästmannens var det likväl ingen i hvars sällskap hon trifdes bättre än i Curts. Begge hade hufvud, begge ett utsökt sätt att vara, begge öppna ögon för fläckarna i Gustafs skaplynne och vandel, begge fingo omsider dyrt umgälla sina föga konungska tänkesätt. Mellan Curt och fröken Stapelmohr eller – som hon sedermera hette – fru Schröderheim rådde en öfverensstämmelse och tillgifvenhet, som gjorde deras inbördes vänskap och förtroende bergfasta och oupplösliga, så länge lifvet räckte. 
<sec/>
– «Du har bragt mig i verklig förlägenhet, min dyraste, med den bekantskap, du nyss påtvingat mig: – yttrade Schröderheim till sin fästmö, så snart de fingo tillfälle, att några ögonblick tala med hvarandra, utan att höras af det öfriga sällskapet – känner du hvem det är, som du förordar?« 
<sec/>
– «Visst känner jag honom;« – svarade fästmön – «det är en ädel och djupsinnig man, med en umgängeston, som skulle göra hofvet heder, med ett ord: ett slags snille, han också, fast han ej rimmar; men du sjelf, bästa Elis, är ju äfven ett snille på prosa?« 
<sec/>
– «Men kungen är förtörnad på honom. Han blandar sig i politiken, är anhängare af de förderfliga partier, hvilka konungen så ärofullt tillintetgjort, är till och med den skurken Pechlins förtrogne, och till råga på alltsammans: trotsig och halsstarrig. Jag spår, att det ej slutas väl för honom med det åtal för embetsfel, som han och hans kamrater just nu äro underkastade. Jag bekänner, att jag ej förstår hvem som har rätt, Hegardt i anmärkningarna eller Curt i försvaret; men det inser jag i alla fall, att om kungen vill näpsa honom, så kan det ske, och om Curt ej tar skeden i vackra handen och kryper till bönboken, så får han erfara Hans Maj:ts vrede och kommer att ångra sin sturskhet med blodpinnar.« 
<sec/>
– «Huru vill du, att en menniska med sjelf känsla skall förödmjuka sig, då han är oskyldig. Det vore ju att taga sak på bak?« 
<sec/>
– «För sin konung är det hvarje undersåtes pligt att böja sig i stoftet, och för en så stor konung, som Gustaf III: hvem skulle ej med glädje kasta sig på knä!« 
<sec/>
– «Hvar och en i sin ställning, söta Elis! Din stora tillgifvenhet för kungen, hvaröfver jag är rätt glad, kommer af kungens tillgifvenhet för dig. Det är, som ordspråket säger: gåfvor och gengåfvor. Använd nu ditt goda hjerta och ditt stora inflytande till Curts bästa. Gör mig till viljes att tala med honom en stund i afton, så är jag säker på, att du skall finna min beskrifning på honom riktig, och sjelfmant lägga dig ut för honom.« 
<sec/>
Schröderheim, hvars lynne och egenskaper läsaren redan känner af Rosensteins skildring, var för ädel och känslofull, att vilja undvika Curt, sedan ödet fört honom i hans väg, men för fin hofman, att vilja synas söka ett onådens föremål. När de senare på qvällen råkades i ett rum, der några af gästerna spelte kort, togo begge plats i en tom soffa och inläto sig med hvarandra i ett samtal, som mer och mer lifvades, ju längre det räckte. 
<sec/>
När de begge förlofvade sedermera träffade hvarandra, frågade fästmön, hvad Schröderheim tyckte om hennes vän? 
<sec/>
– «Litet mindre stolt och litet mera konungsk,« – svarade fästmannen – «så skulle jag vara mycket belåten med bekantskapen och nästan kunna ansvara honom, att göra ej blott sin fred med, utan till och med sin lycka under vår store monark. Men herr Curt är ett krushufvud, hos hvilken de gamla grillerna om förtjenstens sjelftillräcklighet äro alltför djupt rotade. Det der är en sjukdom från riksdagstiderna, som lärer bli svår att häfva, och derförutan är ej att tänka hvarken på nåd eller vedermälen deraf. Imedlertid tycker jag, att det är synd om karlen. Han är för god, att krossas och dömmas till evig glömska. – För din skull, älskade Anne Charlotte, skall jag bjuda till att göra hvad jag kan. Sök endast du öfvertala honom, att späda vatten i sitt vin.« 
<sec/>
– «Det der uppdraget lär bli lika svårt att uträtta, som derest jag åtoge mig, att sätta litet mer ben i näsan på dig, då du talar med kungen. Jag vill likväl försöka.« 
<sec/>
Men jag är rädd vi tala för länge om allvarsamma saker i afton. Det öfriga sällskapet har också anspråk på uppmärksamhet af dottern i huset. Man skulle tro, att din snillrike konungs högra hand gjort ett alltför slätt val, om jag helt och hållet glömde värdskapet för fästmannens och en enda väns skull.« Och nu räckte fröken Stapelmohr sin fina, mjuka, hvita, fylliga hand åt Schröderheim, som med förtjusning tryckte den till sina läppar. Derefter skyndade hon, lätt och behaglig i sina rörelser, som en kärlekens ande, till fruntimrens krets, der hennes närvaro spridde glädje och lif och drog dit hela svärmen af kringfladdrande fruntimmerspiltar. 
<chapter/>
<chaptername>SjundeKapitlet</chaptername>

<chaptername>SJUNDE KAPITLET.</chaptername>

<sec/>
Prinsessan Hedvig Elisabeth Charlottas införlifvande med svenska konungahuset gaf åt dess inre förhållanden en alldeles ny vändning, vållad, dels af beräkningar på framtiden, då konungens eget äktenskap dittills varit ofruktsamt, dels af hennes personlighet. Om drottningen nästan helt och hållet saknade lif, så hade hertiginnan deraf ett öfvermått. När den stelaste etikett gjorde drottningens umgänge enformigt, tvunget, glädjetomt, tröttande, så var i hertiginnans luftkrets allting omvexlande, okonstladt, muntert, underhållande. Kastar man nu tillika drottningens födelseår 1746 i ena vågskålen och hertiginnans 1759 i den andra, är, af allt detta, lätt att inse, hvarföre nöjena och kärleken bättre skulle trifvas hos den tretton år yngre furstinnan, än hos den äldre, fastän dennas skönhet ostridigt var både större och mera regelbunden. 
<sec/>
Gustaf III, småaktigt nogräknad och ytterligt ömtålig i allt, som rörde det yttre skenet af konungadömets höghet, befallte Badin, att, begagnande sin rättighet till oanmäldt inträde hos alla medlemmarna af konungaslägten, taga noga reda på allt hvad som tilldroge sig inom hertiginnans hof och derom meddela konungen en fullständig underrättelse. Det skedde. Morianens beskrifning, huruledes hertiginnan rasade med sina sällskapsfruntimmer som ett glädtigt barn ur hopen, äggade Gustafs nyfikenhet, att sjelf öfvertyga sig om förhållandet. En vacker dag, när Badin anmälte, att munterheten hunnit sin höjd inne hos hertiginnan, skyndade konungen till hennes sida i slottet (densamma, som under konung Bernadottes regering bebos af kronprinsessan) och tog Schröderheim med sig, hvilken just då inställt sig att föredraga några mål. Hertiginnan och hennes fruntimmer voro som bäst sysselsatta att leka blindbock, då konungen inträdde. Öfverraskad och förlägen af det icke påräknade besöket, skulle hans svägerska skynda sig undan i ett annat rum, för att ordna sin klädsel, som under leken råkat i olag; men hon snafvade och föll framstupa på golfvet. 
<sec/>
– «Hvad skall detta heta, mina fruntimmer?« – utbrast Gustaf, skiftande färg af förtrytelse. – «Är Hennes Kongl. Höghet ej bättre uppvaktad, än att ett sådant ofall kan inträffa?« 
<sec/>
Hertiginnan reste sig upp, flat och skygg för konungens misshag. Denne yttrade endast, att han funne, det han anländt opåräknadt och olägligt, hvarefter han vände tillbaka, åtföljd af Schröderheim. 
<sec/>
– «Det här går icke an« – tog konungen till ordet, då han kommit i sina rum – «det blottställer kungliga högheten. Jag måste tala med min bror derom. Du såg nu sjelf alltsammans.« 
<sec/>
– «Jag såg mindre, än Ers Maj:t torde föreställa sig« – svarade Schröderheim, till utseendet ganska allvarsam –, «blott en del af Holstein och föga eller intet af Gottorp.«  
<sec/>
Denna lyckliga ordlek, som var af Gustafs kram, återgaf honom sitt goda lynne. Han skrattade, svängde sig på klacken, klappade händerna och tänkte ej vidare på sin svägerskas förflugna upptåg. 
<sec/>
Lika litet som Sofia Magdalena var den qvinna, som skulle kunnat eröfra Gustaf III åt det vackra könet, lika litet var prins Carl den man, som passade för Hedvig Elisabeth Charlotta. Han hade ej nog af sin faders foglighet, att låta leda sig af henne, ej nog af sin moders snille, att kunna beherrska sin gemål. Hans skaplynne utgjorde en sammangyttring af allt det sträfva i möderneblodet, allt det slappa i fädernets, utan att äga hvarken den Brandenburgska öfverlägsenheten eller furstarnes af Holstein-Gottorp hjertlighet. Hans snart sagdt offentligen fortsatta kärleksäfventyr med lättfärdiga grefvinnor och teaternymfer, bidrogo icke att öka den inbördes ömheten mellan den inbundne hertig Carl och den flärdfria hertiginnan. 
<sec/>
Olikheten i ålder, naturfallenheter, uppfostran och lefnadsvanor hindrade henne att komma på riktigt förtrolig fot med äldsta svägerskan, drottningen, som skattade sitt eget hus – det Oldenburgska – alltför högt, att icke med en viss högdragenhet bemöta en prinsessa af furstehuset Holstein-Gottorp, som syntes sakna hopp, att vinna den högsta rangen. Lovisa Ulrika, hvilken funnit sin äldsta sonhustru alltför liflös, tystlåten och försagd, fann nu i stället 
<sec/>
Historiskt. den yngre alltför barnslig, yr och obetänksam. Både i egenskap af krönt hufvud och af svärmoder, fordrade enkedrottningen af henne mera vördnad än tillgifvenhet, och gaf i utbyte en förnäm ynnest och temligen kärfva förmaningar. Deremot fanns ingenting, som hindrade det innerligaste och starkaste vänskapsband att knytas mellan de begge svägerskorna Hedvig Elisabeth Charlotta och Sofia Albertina: ett band, som höll så länge lifvet räckte. 
<sec/>
Hertigen af Östergöthland, Europas vackraste prins på sin tid, älskvärd äfven i andra afseenden, liflig, glädtig, förbindlig, med det bästa hjerta och det angenämaste umgängessätt, hyste för sin täcka svägerska ännu blott en sann broderlig ömhet, som först senare blef något mera. Sitt hjertas dyrkan egnade han nu ett annat föremål, hvilket, ehuru icke af furstlig rang och – sällsamt nog – ehuru icke benäget att motsvara hans böjelse, likväl hos honom upptändt en kärlekslåga, lika ren som häftig. 
<sec/>
Ödet hade utsett huset Fersen att spela en stor och minnesvärd roll under huset Holstein-Gottorps spira. Axel Fersen den äldre, föga underlägsen Adolf Fredrik sjelf i anseende och ofta öfver honom i inflytande, var, äfven af Gustaf III, både fruktad och fjäsad. Redan denne konung uppdrog åt Axel Fersen den yngre vigtiga och kinkiga politiska värf, hvilka började en ryktbarhet, som vardt europeisk, då han, blifven drottning Marie Antoinettes gunstling, visade sig vid Bourbonernes hof under sista scenerna af den gamla franska statsförfattningens sorgespel, och som blef historiskt odödlig, just i kraft af den död, han ljöt under Carl XIII:s svaga regemente. Brodern till den äldre Axel Fersen var gift med Charlotte Sparre, så omtyckt och omtalad vid flera Europas hof, der hon syntes vid grefvinnan Tessins sida och under hennes ledning. Af detta äktenskap föddes «Gratierna« Augusta och Ulla Fersen, de för sin skönhet bekanta och besjungna grefvinnorna Löwenhjelm och Höpken. Men äfven Axel Fersen den äldre sjelf hade en dotter, mindre ryktbar för sina behag, än hennes begge syskonbarn, men deras vederlike i tjusningskraft, och öfver dem i själsegenskaper och öden, både lysande – och rysliga. Sophie Fersen var hennes namn och hennes ålder sex år yngre, än prins Fredrik. 
<sec/>
Det kan ej väcka någon undran, att han förälskade sig i henne; men väl, att hon motstod både kärlekens och ärelystnadens frestelser. Det var i dessas besegrande hon satte sin ära. 
<sec/>
Hertigens första hyllning åt fröken Fersen gjorde föga uppseende. Riksrådet hennes far var en af förra tiders mäktige, rike och stolte aristokrater, som fann afståndet mätbart mellan sitt hus och det regerande, och som hvarken öfverraskades eller hänfördes af den uppmärksamhet, konungens bror egnade hans dotter. Riksrådet och hans grefvinna togo endast så sina mått och steg, att utmärkelsen ej måtte förvandlas i en fläck. «Du vet sjelf huru dyrbar du är mig, mitt älskade barn« – yttrade fadern till sin dotter –; men just derföre vill jag ej i dig se hvarken en Ebba Brahe, en Aurora Königsmarck, eller en Hedvig Taube. Om du liknade någondera, skulle jag ej längre erkänna dig för mitt barn.« Modern tillade: «var på din vakt mot ditt eget hjerta; ty han är älskvärd: om ditt rykte; ty han är prins. Bemöt honom i öfrigt artigt; ty han förtjenar det; men icke hjertligt; ty han är lättsinnig. Med hvem du än må gifta dig inom ditt stånd, kommer alltid din man att finna sig hedrad af förbindelsen. Äfven förmäld med en prins, och en prins utan din förmögenhet, skulle de högdragna furstehusen i dig snarare se en underordnad, än en like.« 
<sec/>
Fröken Sophie Fersen var ett af dessa starka skaplynnen, som kunna hvad de vilja och som ville med eftertryck och ihärdighet. Hertigens fjäs, smicker och suckar upptogos af henne med den artighet, som höfdes hans rang, men utan ringaste tecken till ömhet. Tvertom ökades hennes köld i samma mån som hans enträgenhet. Hon visade sig veta hvem han var, men glömde också ej hvem hon var sjelf. Ledig, skalkaktig, qvick, afslog hon hans förklaringar med skämt, eller tillbakavisade dem med stolt sjelfkänsla om de blefvo af mera allvarsam art. 
<sec/>
Och sålunda qväfdes hertigens böjelse i sin födsel?.... 
<sec/>
Nej, läsare! då känner du illa menniskohjertat. Ju flera hinder, ju värre svårigheter, ju sannolikare omöjlighet: desto våldsammare begär, desto djerfvare beslut, desto mera förtviflad lidelsen, – förtviflad – märk noga! – icke förtviflande .... 
<sec/>
En vacker dag satte prinsen sig ned att skrifva ett bref, brinnande af kärlek, smältande af känslor, flämtande af utrop, sprakande af löften, dundrande af trohet. Han förseglade det med sitt hertigliga vapen och skickade efter Badin. 
<sec/>
Denne inställde sig. Fredrik riglade dörren. Morianen studsade, då han till denna hemlighetsfulla inledning lade häftigheten i prinsens rörelser och förvirringen i hans blickar. Morianen förlitade sig i alla händelser på lugnet i sitt samvete och öfverlägsenheten af sin kroppsstyrka. 
<sec/>
– «Badin, vi äro snart sagdt uppfödda barn tillsammans, och jag har alltid hållit af dig nästan lika mycket som mina egna bröder.« 
<sec/>
Det vill just icke säga mycket tänkte morianen vid sig sjelf, men behöll omdömet inom sig. 
<sec/>
I stället svarade han: 
<sec/>
– «Sannt, min Höghet, och smickrad öfver beskrifning. Tillgifvenheten är också, med förlof, ömsesidig.« 
<sec/>
– «Och deraf vill du gifva mig ett prof?« 
<sec/>
– «Oändligt gerna.« 
<sec/>
– «Jag vet, att du förr tillhandagått min syster med framskaffandet af bref till fursten Hessenstein: vill du nu göra mig samma tjenst, med iakttagande af samma förtegenhet?« 
<sec/>
– «Utan tvifvel ..... Men hvarföre i all verlden skickar ej Högheten heldre efter fursten eller besöker honom sjelf?« 
<sec/>
– «Dumhufvud! Det är visst nu fråga om fursten!« 
<sec/>
– «Ja så; ursäkta! det var en helt annan sak.« 
<sec/>
– «Det är ett bref, som du skall tillställa fröken Sophie Fersen och skaffa mig svar på.« 
<sec/>
– «Väntar hon något bref från Högheten?« 
<sec/>
– «O, nej!.... men hvarföre frågar du så?« 
<sec/>
– «Uppdraget blir då bra kinkigt, och jag afstode gerna från ambassadörsbefattningen, om Högheten ville anförtro den åt någon annan.« 
<sec/>
– «Hvad fruktar du?« 
<sec/>
– «Att mista halsen i värsta fallet; eljest armar och ben; och i lyckligaste händelsen, att bli bortkörd med snäsor, blodviten och oförrättadt ärende.« 
<sec/>
– «Oförrättadt ärende! Det vore det värsta. Men du känner ju alla Stockholms kammarjungfrur, och således äfven hennes?« 
<sec/>
– «Högheten har alldeles för god tanka om mig och min smula förmåga. Det vissa är, att jag ej skulle ha något emot en närmare bekantskap med den brunögda näsperla, som besörjer fröken Fersens uppassning.« 
<sec/>
– «Bra, det passar förträffligt! Se här har du brefvet. Gör ditt bästa, och skynda.« 
<sec/>
Badin aflägsnade sig och prinsen räknade sekunderna först, minuterna sedan, slutligen timmar. 
<sec/>
Nu förgick honom tålamodet. Han skickade efter morianen; men denne fanns ej hemma. 
<sec/>
Hertigen befallde en häst sadlad och red, endast åtföljd af en stallknekt, till Fredrikshof. Det var i den honom alltid hulda moderns, i den innerligt tillgifna systerns sköten, han hastade att nedlägga sina bekymmer. 
<sec/>
I ett kabinett, med utsigt åt Djurgårdsparken, sutto enkedrottningen och prinsessan. Deras uppvaktning befann sig i yttre rummen. Endast öfverhofmästarinnan var tillstädes i det näst invid kabinettet, till hvilket dörren var stängd. De begge kungliga fruntimren jollrade med ett barn, en liten flicka af omkring fem års ålder, täck och näpen, hvarken blyg eller förflugen, smårolig i sina svar, med öppen uppsyn och anletsdrag, som syntes hertig Fredrik kära och väl bekanta, då han inträdde hos sina höga anförvandter. Långt ifrån att blifva förläget vid prinsens ankomst, sträckte barnet i stället armarna åt honom. Han lyfte upp flickan i sin famn och kysste henne hjertligen. Lovisa Ulrika såg härvid mera vänlig ut, än vanligt, och Sofia Albertinas ögon strålade af sällhet. Sedan hertigen smekt och låtit smeka sig af barnet, lyftade han det sakta ur sitt knä, steg upp och gick häftigt fram och tillbaka på golfvet. 
<sec/>
– «Du ser så upprörd ut, Fredrik!« – mälte enkedrottningen – «har du något nytt obehag att förtälja om dina äldre herrar bröder?« 
<sec/>
– «Nej, nej, bästa mor!« – föll prinsessan i talet.– «Det är visst något annat, som ligger Fredrik på hjertat. Hans smäktande ögon tyda på ömmare orsaker. Är det icke sannt, min älskade vän?« 
<sec/>
– «Ja, Sophie! du har rätt, alltid rätt, när det rör hjertats hemligheter« – svarade hertigen –. «Jag är kär, jag är utom mig, jag är färdig till allt.« 
<sec/>
– «Sakta, sakta, käre son! En mor är väl icke någon passande förtrogen åt en förälskad yngling; men för ditt kön pläga dylika lidelser ej vara så farliga, dermed vill jag trösta dig.« 
<sec/>
– «Men den här lidelsen är lika litet af det vanliga slaget, som den engel, hvilken är dess föremål.« 
<sec/>
– «Törs jag fråga, hvad din engel heter?« 
<sec/>
– «Sophie, liksom du, och älskvärd som du, men deruti dig olik, att jag är henne likgiltigare, än allt annat här i verlden.« 
<sec/>
– «Denna gången är han riktigt kär, mamma,« – yttrade prinsessan, småleende, vändande sig till enkedrottningen. – «Han glömmer att säga tillnamnet och tror, att hela verlden skall ha reda på hvem hans «Sophie« är.« 
<sec/>
– «Sophie Fersen.« 
<sec/>
– «Sophie Fersen!« – utbrast enkedrottningen, återtagande hela sitt vanliga stolta allvar. – «Det var rätt illa. De der grillerna måste du slå ur hågen, min son.« 
<sec/>
– «Aldrig, min mor, aldrig! Och hvarföre kallas den renaste och våldsammaste böjelse «griller«, när det är fråga om Sophie Fersen, men ej om det gällt någon annan? Hvarföre skulle just hon vara sämre lottad, än någon annan?« 
<sec/>
– «Lidelsen förblindar dig, min son. Den högdragne aristokraten Axel Fersen skulle anse något sådant för en skymf mot sitt blod, och den gunstige herrn är för mäktig att göra oss allesammans till fiende.« 
<sec/>
– «En skymf! Att bli hertiginna af Östergöthland, det kallar min mor en skymf!....« 
<sec/>
– «Hvad tänker du på, min son? Du ville således gifta dig! Det går för ingen del an.« 
<sec/>
– «Går ej an!.... Och hvarföre icke?.... Ni sjelf, min fru mor, tyckte likväl att det gått förträffligt väl an, om prinsessan af Sverige Sofia Albertina blifvit förmäld med en grefve Hessenstein, född till och med i oäkta säng.« 
<sec/>
Prinsessan skiftade färg och satte näsduken för ögonen. Den lilla flickan såg på henne, bekymrad, och omfattade hennes knän. Prinsessan lutade sig ned och kysste barnet. Enkedrottningen fästade oroliga och missnöjda blickar på sina barn. Ändtligen bröt hon tystnaden. 
<sec/>
– «Just det exempel, du anför, min son, visar omöjligheten för dig att tänka på en sådan förbindelse. Konungen, din broder, skulle aldrig samtycka dertill.« 
<sec/>
– «Men jag är myndig sjelf!« 
<sec/>
– «Men om du gifter dig emot konungens vilja, så blir du af med arfsrätten till thronen. Det är likväl något, som du ej bör afyttra för en ringa grynvälling. Gustafs äktenskap är och förblir ofruktsamt: i Carls hörs ej heller någon välsignelse af. På dig, min Fredrik, hvilar hela mitt och folkets hopp för framtiden. Och du vet, hvilkendera bland mine söner, jag helst hälsar som stamfar för Sveriges regentslägt.« 
<sec/>
(Prinsessan, smekande.) – «Söta Fredrik! besinna hvad mamma nu sagt dig.« 
<sec/>
– «Jag kan icke! Jag kan icke! Mitt hjerta skulle brista. Jag frågar hvarken efter krona eller framtid. Jag vill, jag måste, jag skall gifta mig med Sophie Fersen ....« 
<sec/>
– «Nu först är jag riktigt olycklig mor; nu först är jag frestad att förbanna den stund, då jag någonsin beträdde Sveriges jord,.... då jag blef mor. Du också, Fredrik! du min ende älskade! vill förbittra mina gamla dagar och träda i dina äldre bröders fotspår ....« 
<sec/>
(Hertigen, rörd, fattar enkedrottningens hand och kysser den:) – «O, nej, min älskade mor! slå bort dessa rysliga tankar. Ännu är ju icke hoppet förloradt att kunna beveka min bror och vinna hans samtycke. Jag skall bestorma Gustafs hjerta. Han står i skuld hos mig sedan statshvälfningen, då jag hjelpte honom, och han svor att vara mig till återtjenst, när, hvar och huru jag begär. Nu skall han betala mig; och jag begär ej annat än ett samtycke, som han i alla fall ej har någon rättighet att vägra.« 
<sec/>
Enkedrottningen ville behålla sin son qvar till måltids; men han lät ej öfvertala sig. Han längtade att inhändiga det svar, Badin skulle medföra. Hertigen dröjde endast en timma på Fredrikshof, hvarefter han red i sträck tillbaka till slottet. 
<sec/>
Denna brådska hade ej behöfts. Morianen var ännu icke återkommen från sitt värf, när prinsen anlände hem. Då Badin ändtligen syntes, blef han så öfverflyglad af frågor, att han ej hann göra någon sammanhängande berättelse om förloppet, utan efter några korta svar återlemnade till hertigen hans eget bref, obrutet; men under sigillet var tecknadt: 
<sec/>
«Sophie Fersen 
<sec/>
brefvexlar icke.« 
<sec/>
och straxt nedom: 
<sec/>
«Om utanskriften ställes till mig, skall jag öppna brefvet och svara. 
<sec/>
Axel Fersen.« 
<sec/>
Hertigen blef utom sig. Det var ej långt borta, att morianen fått handgripliga vedermälen af hans misshag. Badin slapp likväl med en störtsjö af förebråelser, bannor, hotelser och skymford, dem han väl stillatigande höll till godo, men svor i sitt sinne, att aldrig mer åtaga sig ett så otacksamt uppdrag, der han finge sitta emellan på begge hållen. 
<sec/>
När första stormen hunnit lägga sig i hertigens upprörda själ, skyndade han till konungen och begärde med honom ett samtal mellan fyra ögon. Gustaf afhörde sin bror med mera lugn, än denne väntat; lofvade att tänka på saken samt att gifva honom svar efter ett par dagars förlopp; men förbehöll såsom ett vilkor för sitt samtycke, att hertigen, intill dess konungen bestämdt förklarat sig, ej skulle sätta sig i beröring, hvarken personligen, skriftligen eller genom andra, med någon medlem af Fersenska slägten. 
<sec/>
Hertigen lofvade naturligtvis, – och hvad skulle han icke lofvat för ett sådant pris! Han hastade att anförtro sina förhoppningar åt den älskade modern och systern, hvilka blefvo lika förtjusta som förvånade öfver konungens beredvillighet. 
<sec/>
– «Det ligger något under denna oförmodade ändring i Gustafs åsigter«, yttrade likväl omsider enkedrottningen, och skakade hufvudet misstänksamt. 
<sec/>
Hon hade rätt. Det låg verkligen något derunder. 
<sec/>
Spänningen mellan konungen och hertigen af Södermanland hade betydligt ökats efter denne sednares förmälning. Fastän äfven hans äktenskap ännu icke visade stymmelse till fruktsamhet, betraktade han sig redan som regentslägtens stamfader och stöd, samt kastade begärliga, ehuru förstulna, blickar på sin broders thron. Gustaf genomträngde hvad som föregick i hans själ, följde hans umgängen, handlingar och yttranden på spåren, fann bekräftelse på sina misstankar; och från den stunden blef de begge äldste brödernes lif en oafbruten kedja af hemlig fiendskap och list, af yttre förställning och hycklad tillgifvenhet. 
<sec/>
Gustaf hade ej ännu helt och hållet slagit ur hågen tankan på en ny förmälning med någon bland landets döttrar. Ett så beskaffadt föregående äktenskap af hertig Fredrik kunde förbereda sinnena på den större händelsen. I alla fall blefve detta en motvigt i afseende på hertig Carls planer, helst förbindelsen med Fersenska huset gåfve Fredrik ett inflytande, hvilket tacksamheten borde fjettra vid konungen. 
<sec/>
Vid den utsatta tidens slut gaf denne således sitt samtycke till frieriet och i ordalag, som borde ännu mer öka Fredriks broderskärlek, ännu mer smickra den gamle aristokraten Fersen, när de blefvo honom bekanta genom hertigens berättelse. 
<sec/>
Prins Fredrik – för att nyttja ett i romanstil och på skaldespråk antaget uttryck – «flög« till Fersenska palatset, der han möttes af underrättelsen, att hela hushållet föregående dagen flyttat till grefvens egendom Mälsåker i Södermanland, för att tillbringa några veckor. Förargad öfver detta uppskof i sina förehafvanden, återvände hertigen till slottet. 
<sec/>
Följande morgonen, då en af enkedrottningens betjening inställde sig hos prinsens vakthafvande kavaljer, för att öfverlemna ett bref till hertigen från prinsessan hans syster, fick budet till svar, att Hans Kongl. Höghet redan tidigt på morgonen afrest till trakten kring Strengnäs. 
<chapter/>
<chaptername>ÅttondeKapitlet</chaptername>

<chaptername>ÅTTONDE KAPITLET.</chaptername>

<sec/>
Ur töcknet, som omgifver det otrefliga hedenhös, framskymtar dunkelt ett uselt fiskaläge, der det rysligaste bland alla majestätsbrott begicks, då högstsalig konung Agne, glorvyrdigst i åminnelse, sjelfva bröllopsaftonen öfverlastad af starka drycker, blef påföljde natt af sin högstälskeliga gemål, Hennes Maj:t drottning Skjalf hängd i ett träd, hvarest högstbemälte Hans Kongl. Maj:t döden ljöt, hela landet i gemen samt hvar och en trogen undersåte i synnerhet till stor fasa, bestörtning, djup sorg och bedröfvelse, då och i evig tid, amen!....... 
<sec/>
En konung, blixtfull som trots någon annan hjelte, t. ex. i Fredmans Epistlar, det är, Gud nåde oss så visst! ingalunda utom tingens vanliga ordning; men en «hängd« konung, hängd, som den eländigaste spetsbof, hvars förpassning till galgen allerhögstdensamme täckts allernådigst högstegenhändigt underskrifva: det är något så himmelskriande gräsligt, att alla häfdatecknare, som omtalat händelsen, borde halshuggas eller inspärras på fästning, från två till tio år, och sjelfva historien af bödeln vid kåken uppbrännas. 
<sec/>
Icke destomindre står det fast, att just der, framlidna Majestätet Agnes konungsliga lekamen fordomdags dinglade mellan himmel och jord, anlades i en sednare tid den nu varande svenska hufvudstaden. 
<sec/>
Ruset och repet! 
<sec/>
His auspiciis ....... 
<sec/>
Nå väl. Förvandlingen af Agnefits dimmiga, af vild skog ruggiga skär till jarlen Birgers stolta Stockholm, med sitt klara azurhvalf öfver de leende parkernas gröna pelarrader, kan bäst öfverskådas från den heliga Catharinas torn. Sjelfva kyrkan är en minnesvård öfver konungadömets förskräckliga och afskyvärda utsväfningar, då allas lif och välfärd äro lemnade till spillo i en enda allenastyrandes händer. Det var nemligen just på denna plats, Hans Maj:t Christiern Tyrann lät uppbränna, tillika med den ädle Sturens och hans unge sons ur Riddarholmens grafvar röfvade qvarlefvor, de döda kropparna efter de offer, Christiern låtit slakta i Stockholmska blodbadet 1520. Just här förströdde således vindarna askan efter den förste Wasa-konungens fader. 
<sec/>
Utsigten från tornet är för vidsträckt att kunna inpassas på en enda tafla. Ögat irrar från föremål till föremål, känslan vädjar från intryck till intryck, tankan tvekar mellan nejdens särskilta och så olikartade beståndsdelar. Här, Stockholms oräkneliga byggnader: Södermalm, fordom den förnäma verldens boningsplats, hvarest, bland andra, i det nu så kallade Schönborgska huset, som prunkar med De la Gardies och Brahes dubbla vapensköld, uthuggen i sten öfver portgången, Gustaf II Adolfs bekanta älskarinna fann tröst i sin äkta mans armar: Stadshuset i den ryktbara Peder Myndes backe, der Carl XIII, då likväl endast förvaltande den spira, han sedermera bemästrade sig, höll Thorild häktad 1792 och under Bernadotte kapten Lindeberg var inspärrad 1834, – en plats, der medborgerligt blod flöt natten till den 20 Juli 1838, samt hvarest thordönets herre gaf sitt misshag tillkänna, medelst ett förfärligt naturuppträde midsommarsdagen 1839, konungens namnsdag: i staden, slottet med sin luftiga taklist af smakfullt gallerverk: Riddarholmens genombrutna torn: Ladugårdslandskyrkans rotunda: sjukhuspalatsen på Kungsholmen: operahuset och prinsessan Sofia Alhertinas palats: det lilla katholska kapellet på norra Smedjegatan, antydande så många påfliga förhoppningar, beräkningar och lidelser: och observatorium, kärleksfullt riktande sina många tubers ögon mot det tindrande fästet. Der, Mälaren, den så ofta och så rättvist besjungna Mälaren, med sina vackra stränder, sina lockande holmar, öfversådd med fartyg, än mörka och fräsande, som med hvirflar af svart rök ge skugga åt den molnfria luftkretsen, än flygande på högt upplyftade, vidt utbredda vingar, hvita som svanens, medan små granna slupar och roddbåtar kryssa i olika riktningar på den mörkblå vågen. Här, skeppshvarfven: saltsjön, bugtande sig i hundratals vikar och, så långt ögat når, beströdd med svällande segel, svajande flaggor, fladdrande vimplar: den täcka Kastellholmen med sitt lilla flaggbeprydda torn på höjden, snarare förtjusande än förskräckande, till trots, nej: i kraft af sitt hotande krigiska tillbehör: Skeppsholmens mörka, lummiga alléer: Skeppsbron – den herrliga Skeppsbron! – med sitt sprittande, sorlande, idoga sjöfartslif, med sin skog af master, med sina flaggors rika färgspel – Sveriges guldkorss på botten af saphir, Danmarks silfver på rubin, Norriges tillsats i stenkol, föreningsflaggans smaklösa prål, den trefärgade franska och den trefärgade ryska (och samma färger till på köpet!), Englands blodröda duk och amerikanska Fristaternas sinnrika stjernkrans, tydande på egen lycka, på andras hopp! Der, Djurgårdens vidsträckta park, inom hvars ramar af lefvande grönska så många – snart alltför många! – zirliga «Fåfängor«, lika brokige ädelstenar, skimra mot solstrålarna och hägra i vattnets djupa spegel: Djurgården, intagande af sin vackra natur, hvimlande af folk, prunkande af sommarnöjen, retande af skönheter, läskande af förfriskningsställen, dammande af åkdon och hästhofvar, svalkande af helsovatten, mättande af värdshus, förvånande af förevisningar, omvexlande af tidsfördrif, förstörande af utgifter, efterdömlig af anständighet, gäspande af belefvenhet, ett mönster af snygghet, en helgjuten bild af välstånd, jemlikheten, från grundsats och läror öfvergången till verklighet, ja, förkroppsligad: – extra ordinarien lika läcker i mat och dryck, som excellensen; den arme löntagaren bärande näsan lika högt, som millionären; underlöjtnanten lika spotskt befallande, lika skyndsamt och höfligt betjenad, som generalen; bokhållaren lika fint klädd, samma hållning och äfvenså blankt lakerad gigg, som grefven med den anspråksfulla hoftiteln; det gående statsrådet, försigtigt och undergifvet makande åt sig, då någon ung vildbasare, än med sabel vid sidan och kokard på mössan, än i grå hatt och med cigarr i munnen, vårdslöst spränger af i sträck, eller under ett stolt galopp blickar ned på fotgängarne; landshöfdingens, presidentens, handtverkarens och vaktmästarens hustrur och döttrar i lika fina och dyrbara sidenklädningar, florslöjor, shawlar, spetsar och grannlåter; och de förnäme betitlades åkdon omöjliga att skilja från de förnäme hyrkuskarnes, sedan bruket numera bannlyst från den belefvade adelns vagnsdörrar sköldemärkenas anspråk, med sina hjelmar, utan hufvuden, och sina kronor, utan makt. 
<sec/>
Det mest beundransvärda af alltsammans är, att denna fullständiga tillintetgörelse af fördomar och samhällsskillnader, att detta jemnande af det kantiga försiggår utan buller, utan maktspråk, utan förtrytelse, och att till och med den trångbröstade rangen finner sig väl deraf, emedan, då den förlorat sin enstaka samhällshöjd, den dithörande andtäppan tillika försvunnit. 
<sec/>
Blott tvänne statsborgareklasser finna sig illa belåtna med denna enformiga trefnad, nemligen: den högsta och den ringaste bildningsgraden. Skarpa motsatser gifva näring åt konstnärens och skaldens svärmerier och alstrande förmåga. Huru litet intryck göra icke sammet och siden, om man aldrig sett gröfre tyger, aldrig suckat eller vämjts vid åsynen af smutsiga trasor. Huru litet värde skulle ej ädla metaller och ädla stenar äga, om hvarje grufva gåfve guld, om alla stenar vore juveler? Nej, inbillningen och de, som lefva i hennes trollverld, behöfva motsatser, afbrott, ursprunglighet, och det är just dessa, som den nya tiden undergräfver, liksom Förenta Fristaternas slöjdflit utrotar Amerikas tusenåriga skogar. 
<sec/>
Massan af folket, det vill här säga: den minst bildade delen deraf, finner sig – för att fullfölja sammanställningen med förhållanderna på andra halfklotet – också af de öfriga klasserna utträngd från sin egen mark, på samma sätt som Amerikas ur-invånare; och vildarne äro ej sällsyntare på Förenta Staternas område, än sidostycken till hjeltarne i Fredmans Epistlar nu för tiden på Djurgårdens vanliga spatserplatser. Din like uppstår derföre aldrig mer, du skald af ett förintadt folklif, och det var således billigt, att slägtet med de nya seder, för hvilkas förfinings hvassa lia denna det fria fältets friska blomma fallit och vissnat till hö, rest en minnesstod åt den ystra, något sjelfsvåldigt utstyrda sångmö, som detta samma slägte drifvit i evig landsflykt från Djurgården, vorden snörlifvens förlofvade land. 
<sec/>
Ända fram till skaldens bildstod, förbi den så kallade slätten, ser man blott en glest bebyggd, fastän sommartiden starkt befolkad förstad. Den egentliga parkens början kan räknas från bildstoden och det lilla inbjudande, derinvid belägna förfriskningsstället, från hvars altan, under det rörliga taket af växande ekars löf, man har framför sig en kulle och en däld, belagda med sin mjuka, friska gräsmatta, der, mellan gröna qvistar, solstrålarna glittra mot saltsjöfjerden, krusad af sommarens ljumma flägtar. Gent öfver reser sig, kalt och dystert, det grå Danviken med sitt spetsiga torn. I detta naturens skådespel gör det samma intryck, som Ofelias vansinne i Shakespears Hamlet. På ena sidan om förfriskningsstället en nätt anläggning af blomsterland; på den andra, skaldens gjutna bröstbild af bronz, med skapnad af en Term, utan omklädnad, på en fotställning af oslipad granit, med orden: «Carl Michaël Bellman« i intaglio, under en forntida lyra. Minnesstoden är omgifven af lönnar, planterade i halfcirkel. 
<sec/>
Ett stycke härifrån, på andra sidan invid Djurgårdsviken, ligger det lilla Rosendal, krossadt mellan tvänne stora, sällsynt vackra porfyrurnor. 
<sec/>
Om byggnadskonsten här fått en ny örfil, så har deremot naturen med lika mycken smak och omsorg, som kostnad, under konung Bernadottes regering blifvit förskönad. I fullkomlig öfverensstämmelse med ställets namn, utbreder en omätlig rikedom utsökta «rosor« af alla slag sin skiftande färgprakt öfver ofantliga och väl ordnade blomsterhäckar, spridande kring nejden de angenämaste vällukter. Inom blomsterhäckarne, en grönskande matta, hvars jemnhöga gräs aldrig nedtrampats under vandrares fjät, och hvars jungfruliga skönhet bevakas af hela härar löfträd, hvilkas raka stammar och yfviga kronor tyckas låta förstå, att de här veta sig vara naturens kungliga lifvakt. 
<sec/>
Långt innan någon i Sverige anade Holstein- Gottorpiska husets fall, ännu mindre, att slägten Bernadotte skulle upphöjas till furstlig rang, beboddes en anspråkslös träbyggning vid det förra djurvaktarebostället, nu så kallade lustslottet Rosendal, af hertig Fredrik Adolf någon korrt tid om somrarna. På Tullgarn lefde han som prins, såg folk och tillställde nöjen. Vid Rosendal var han blott enskild man, njöt det fria lifvet i den då för tiden vilda parkens friska luft, någon gång, för omvexlings skull, på jagt efter en hjort med grenig krona, eller ett snabbfotadt rådjur. 
<sec/>
En afton, sedan solen redan försvunnit bakom kullarna, stadnade hertigens resvagn vid hans lilla sommarnöje på Djurgården. Hästarna, löddriga af svett, hade blifvit så ansträngda, det de voro nära att störta vid framkomsten. Prinsen, utan sällskap, hoppade ur vagnen, kastade en blank riksdaler till den skjutsande, befallde den på stället boende slottsknekten att taga vård om vagn och ressaker, och skyndade in i de små, tarfligt försedda rummen, der han öppnade ett par fönster åt parken och kastade sig på en soffa. Det var en gång för alla antaget, att han i denna tillflyktsort ej ville veta af uppvaktande kavaljerer och adjutanter, så vida de derom icke fingo uttrycklig befallning vid hvarje särskildt tillfälle. Fredrik befann sig således denna afton alldeles ensam i den lilla byggningen med slottsknekten, i sin portvaktskammare, och kammartjenaren, som kom senare fram än prinsen, hvilken han ej kunnat följa med reskärran; så fort hade Fredrik, som sjelf körde, jagat hästarna för sitt åkdon. 
<sec/>
Efter en stunds förlopp höll en hofvagn på planen vid Rosendal och hertigens kavaljer, baron Wrangel, inträdde, klädd i galadrägt. 
<sec/>
– «Så här sent, utan min befallning och så der utstyrd, – utbrast hertigen och satte sig upp i soffan, der han låg, då Wrangel bugade sig. 
<sec/>
– «H. M. konungen ger i afton en fest på Ulriksdal åt H. M. drottningen, hvars höga namnsdag det i dag är. Hela kongl. huset är der församladt, och det skulle ansenligt öka högtidens glädje och glans, om Ers Kongl. Höghet täcktes göra sina höga anförvandter det nöjet. 
<sec/>
– «Har konungen frågat efter mig? 
<sec/>
– «Ja, och jag har fått befallning att framföra bjudningen, om Ers Kongl. Höghet skulle återkomma innan festens slut. 
<sec/>
– «Det är bra«, yttrade hertigen och återtog den liggande ställningen på soffan. 
<sec/>
– «Befaller Ers Kongl. Höghet sin kammartjenare och uniform eller broderad drägt? 
<sec/>
– «Nej. 
<sec/>
– «Ärnar Ers Kongl. Höghet således icke bevista festen? 
<sec/>
– «Nej, nej, nej!« 
<sec/>
Wrangel stod några ögonblick stum och fixerade prinsen. Denne reste sig ännu en gång upp i soffan och yttrade: «jag är trött af resan: det är mitt svar, och nu farväl, kära Wrangel.« 
<sec/>
Med detta bådskap återvände kavaljeren till Ulriksdahl. 
<sec/>
Genast efter prinsens ankomst till Djurgården hade kammartjenaren skickat bud till slottet i Stockholm efter lifkocken; ty hertig Fredrik tyckte om ett godt bord och fina viner. När tiden var inne till aftonmåltiden och anrättningen (sådan den i denna brådska kunde åstadkommas) framsatt i den lilla matsalen, anmälte kammartjenaren detta. Hertigen nickade, till tecken att han hört; men fortfor ännu en stund att ligga, utsträckt, på soffan. När han ändtligen slog sig ned vid bordet, åt han endast några bitar af en kall fågelpastej och drack ett par glas bourgogne. Derefter kastade han servietten på bordet, satte, i andra rummet, en mössa på hufvudet och ilade ensam ut i parken. 
<sec/>
Hans vandring var utan annat mål, än att mörda tiden. Också styrde han kosan i flera riktningar. Omsider befann han sig midt ibland sjöfolket vid Hasselbacken, som der hade sina lekar och förlustelser. Sittande under den stora eken, som står i trädgården, söng Bellman just då sista versen af Fredmans 16:de Epistel, och knäppte dervid på sin luta: «Hurra kamrater! allt andas i fröjd: – – –  Djuphet och höjd, Göken uti toppen och löjan vid strand, – – –  Myran i sand: Spela, hoboister: gunga, tak och golf. Hvad slår nu klockan? – Hon slår tolf.« 
<sec/>
«Redan tolf!« – mumlade hertigen för sig sjelf. – Jag måste gå till hvila, och jag behöfver det: ja, – tillade han med en suck och förde handen till hjertat – i sanning, jag behöfver det mer än väl.« 
<sec/>
Och han ärnade återvända till Rosendal; men, med tankarna fästade vid ett helt annat föremål, än sin ensliga bädd, gick han åt ett motsatt håll och vaknade vid Täcka Udden först ur sina drömmar. Förtretad på sig sjelf, och med ansträngd uppmärksamhet på den stråt, han följde, begaf hertigen sig nu genaste vägen hem. Dagen hade redan börjat bräcka, då han återkom, till icke ringa glädje för den väntande kammartjenaren, som med hvarje timma blef mer och mer ängslig öfver sin höge husbondes sällsamt långvariga spatsergång. 
<chapter/>
<chaptername>NiondeKapitlet</chaptername>

<chaptername>NIONDE KAPITLET.</chaptername>

<sec/>
Hoffesten var imedlertid slutad. Endast drottningen gick till hvila på Ulriksdahl; ty enkedrottningen och prinsessan hade återvändt till Fredrikshof, hertigen af Södermanland med sin gemål till slottet i Stockholm, och konungen, åtföljd af sin gunstling Munck och vakthafvande kabinettskammarherren baron Ehrensvärd, som tillika var öfverste vid lätta dragonerna, sedermera kallade lifgardet till häst, hastade till sin nya skapelse, den skönaste bland svenska hufvudstadens sköna omgifningar, med ett ord: till detta «Haga«, hvars namn den Tredje och den Fjerde Gustaf gjorde ryktbart äfven hos utländningen, då de, under titel «Grefve af Haga«, reste utrikes. Vittnen till Gustaf III:s frikostighet mot konstnärer och till hans stora inköp af konstalster, med hvilka han riktade sitt hemlands samlingar, försökte Italiens illistige köpmän, att narra på honom jemväl obetydligheter, utan konstvärde, dem de höllo till ganska höga priser. Men Gustaf var ej en af desse okunnige, lättrogne furstar, som Italienarne voro vane att draga vid näsan. Han pröfvade deras varor med sin kännareblick och uppskattade dem efter förtjenst. Harmsne öfver sin missräkning och skamflate att hafva blifvit genomskådade i sina bedrägerier, hämnades Italienarne med epigrammer: «Il conte di Haga, Che molto vede e poco paga. 
<sec/>
Gustaf skrattade åt ett vittnesbörd, som jäfvades af Europas snillen. 
<sec/>
Det heter i almanachan under loppet af Maj, Juni och Juli månader, att månens upp- och nedgång ej utsättes, «emedan de ljusa nätterna förtaga dess sken«. Ett ytterligare bevis, att herrar stjernkikare hafva sig mera bekant himmelens ställningar och förhållanden, än jordens. Visserligen blänka de af månen försilfrade föremålen mera klart vinter, höst och vår: visserligen äro de skuggor, som då växa i månljusets spår, längre, djupare, mera fantastiska; men äfven sommarens måne skiner, dess bleka kinder äro ej utan behag, dess matta ögons strålar väcka deltagande, och trånad bor i det dunkel, hvilket nordens Luna sommartiden saknar kraft både att skingra till dager och att sammanpressa i nog dryga massor, för att åstadkomma skarpa beskuggningar. 
<sec/>
Sådant var det späda skimmer, som gläntade fram mellan de täta flockarna af gran och fur, hvilka på norra sidan utgöra den tjusande Hagaparkens förposter, och genom hvars anspråkslösa grind, gent emot värdshuset Hagalund, konungen med sitt följe anlände från Ulriksdahl. Det tvetydiga ljus, som darrade öfver nejden, gaf ett nattstyckes milda anstrykning åt taflan, som utvecklar sig, der den vilda barrskogen slutar. Dessa dälder, hvarest ögat med vällust dröjer, och hvilkas gröna sammetsmatta naturen frikostigt virkat med tusentals brokiga blomster, voro före Gustafs tid endast otrefliga sandgropar, från hvilka blicken vände sig med vämjelse och dem foten skydde, för att ej sjunka i deras djup, eller varda bränd af deras torra, lösa atomer, uppglödgade af solhettan. Dessa täcka kullar, hvilkas täta löfskog på en städad mark bjuder vandraren svalka och slummer, voro före Gustafs tid kala, eller bevuxna med skräpiga buskar och snår bland oländiga moras och på en stenbunden jordmån. Nu, med nattens smekande flägtar, hälsade fostren af ett osvikligt skönhetssinne sin far, sitt hägn, då han i deras menlösa famn sökte en sen hvila. Hon vinkade från hans kungliga villa, i ädel stil, smakfull, spänstig, fri och lätt: den hvita, italienska byggnaden på den öppna, gröna planen, mellan lummiga träd och doftande blomsterland, låg der, som en brud i sitt nattlinne på brölloppsbädden, men med rosor och myrtenkrans qvar i flätorna af sitt hår, medan brytningen af månljuset mot fönsterrutorna gnistrade som diamanter i brudens halskedja. Bakom slottet – och Haga kan, hvad Rosendal icke kan utan hån, kallas ett slott – blänkte mellan alarne den förtrollande Brunsvikens spegel, hägrande de leende stränderna af Haga och Bellevue parker, som utgrena sig på ömse sidor om det lilla, inbjudande, mycket besökta värdshuset Stallmästaregården. Längre bort skymta Albano och Kräftriket, med landsvägarna slingrande sig, dels utåt stranden till Ålkistan och Stocksund, dels inåt Djurgården öfver Ladugårdsgärdet, förbi den romantiskt vilda trakten kring Ugglevikens bekanta källa, i en dal, ödslig och dyster 364 dygn på året, men Trefaldighetsnatten en öfverbefolkad skådeplats för Stockholms saturnalia. Månens rädda strålar undanstucko sig nu, vid konungens ankomst, mellan Hagaparkens svagt susande, nyss utspruckna löf, och det väna himlaklotet kastade en lång strimma af glittrande silfver öfver fjerdens mörkblå, vattrade sidentapet. 
<sec/>
Hänförd af detta naturuppträde, befallte konungen, mot sin plägsed, kusken köra saktare. «Skönt, – utbrast Gustaf och pekade rundtomkring sig – herrligt, gudomligt!« 
<sec/>
– «Verket har länge prisat sin mästare och nu prisar mästaren sitt verk« – svarade Ehrensvärd, hvars smickrande hänsyftning föll konungen särdeles på läppen. 
<sec/>
– «Det har också, min själ! kostat Ers Maj:t vackra summor« – tillade Munck, med en så isande likgiltighet, att svärmeriets förtrollning i ögonblicket löstes, och konungen, otålig, lät påskynda farten. 
<sec/>
– «I sanning, kära Munck,« – tog Gustaf med mulen blick till ordet – «lukten af dukater tycks vara dig angenämare än det finaste rosendoft. 
<sec/>
– «Ers Maj:t har alltid rätt och slår ständigt hufvudet på spiken« – svarade, med ett sjelfförnöjdt skratt, den snillefattige gunstlingen, troende sig hafva sagt en fyndig artighet, under det konungen rynkade ögonbrynen och bet sig i läppen af förtrytelse; ty det stack hans fåfänga, att Ehrensvärd var vittne till den kunglige smekungens dumhet. 
<sec/>
De arma hästarna fingo umgälla monarkens sinnesstämning. «Fortare! Fortare!« ropade han. Det var knappt möjligt. De nästan skenade, blödande för lifkuskens piska och spannridarens hvassa sporrar. Efter några minuters förlopp stadnade vagnen vid sommarpalatset och Gustaf hastade till sängkammaren. 
<sec/>
Följande morgonen vaknade konungen vid sång, hvartill knäpptes på en mandolin. Han lät kammarpagen draga upp rullgardinen och efterse, hvarifrån ljudet kom. Bellman och Lidner sutto på en liten holme, gent emot konungens fönster. Den förre söng: «Fjäriln vingad syns på Haga, Mellan dimmors frost och dun, Sig sitt gröna skjul tillaga, Och i blomman sin paulun: Minsta kräk, i kärr och syra, Nyss af solens värma väckt, Till en ny högtidlig yra Eldas vid zephirens flägt.« 
<sec/>
– «Det är Bellman, som sjunger, Ers Maj:t. Den andre långa, skrankliga skepnaden med stora näsan känner jag icke; men han ser ruskig ut, och klädseln är mer än tarflig. 
<sec/>
– «Aha! jag gissar: det är Lidner. Ring på kammartjenaren; jag vill stiga upp.« 
<sec/>
Löpningarna på mandolinen upphörde och sången fortfor: «Haga i ditt sköte röjes Gräsets brodd och gula plan: Stolt i dina rännlar höjes, Gungande, den hvita svan: Längst ur skogens glesa kamrar Höras täta återskall, Än från den graniten hamrar, Än från yx i björk och tall.« 
<sec/>
– «Åh nej! inte den der klädningen. Jag vill ha nattrock och tofflor; men fort! 
<sec/>
– «I ögonblicket, Ers Maj:t.« «Se, Brunsvikens små najader Höja sina gyldne horn, Och de frusande kaskader Sprutas öfver Solna torn. Under skygd af hvälfda stammar, På den väg man städad ser, Fålen yfs och hjulet dammar, Bonden mildt åt Haga ler.« 
<sec/>
Konungen, insvept i en nattrock af sidentyg, öppnade helt sakta sitt fönster, ställde det på glänt och drog fram en grön taftsgardin, bakom hvilken han tog sin plats. 
<sec/>
Imedlertid hade denna rörelse i konungens sängkammare ej undfallit de begge skalderne, sittande på holmen. Bellman till och med höjde rösten, då han slöt sålunda: «Hvad gudomlig lust att röna Inom en så ljuflig park, Då man, hälsad af sin sköna, Ögnas af en mild monark! Hvarje blick, hans öga skickar, Lockar tacksamhetens tår: Rörd och tjust af dessa blickar, Sjelf den trumpne glädtig går.«  
<sec/>
– «I dag qväder du, kära Calle, så att englarne spritta af fröjd;« – utbrast Lidner, när Bellman slutat – «men bra torr i halsen måtte du vara af det myckna sjungandet. Min ökända medlidsamhet gör, att jag just tycker min egen strupa lida af den torrhet, som besvärar din. Se här! låtom oss taga en klunk, eller par!« 
<sec/>
Lidner tog upp ur fickan en liten flaska, räckte den åt Bellman, som först drack. När denne åter
<sec/>
Valda Skrifter af Bellman. Fjerde delen. N:o 64, med öfverskrift: «Haga.« lemnat flaskan, tömde Lidner i botten hvad som fanns qvar. Derefter söng han på en känd viston: «Fåglarne, födde att älska och sjunga, Hasta till källan och läska sin tunga; Vattnas ej trädet, man fruktar dess lott: Allt i naturen förgås utan vått. Och jag, som är menska – jag skulle ej dricka? Drar sjelfva solen ej vätskor till sig. Lefve kung Gustaf, jag sjelf och min flicka! Kung Gustaf för alla: min flicka för mig.«  
<sec/>
Konungen drog igen fönstret. De begge skalderne började en öfverläggning om, hvar de skulle intaga sin frukost. De bestämde sig för det lilla trefliga – landtligt trefliga – Norrbacka på höjden, vid början af Solnaskogen, såsom det minst dyra; ty deras «poetiska omständigheter« – ett uttryck, som Bellman sjelf vid ett tillfälle nyttjade om sina tillgångar – medgåfvo ej att göra stora omkostnader. 
<sec/>
Just när de voro i begrepp att gå, kom baron Ehrensvärd från slottet och gick dem till mötes. 
<sec/>
– «Hans Maj:t« – mälte kammarherren – «som förnummit herrarnes afsigt att dricka Dess skål, vill, att det må ske på ett sätt, värdigt sitt höga föremål. Till herrarne begge har jag derföre fått befallning att öfverlemna dessa 25 specieriksdalrar, med tillsägelse, att «hofsekreteraren« Bellman skall förvalta dem för herrarnes gemensamma räkning.« 
<sec/>
De begge, skalderne tackade så, som läsaren torde kunna föreställa sig. 
<sec/>
– «Värdes likväl ursäkta – tillade Bellman – att jag erinrar herr baron om ett litet misstag: jag 
<sec/>
Lidners Samlade Arbeten. Sednare delen. är icke «hofsekreterare«, utan blott «sekreterare vid Nummerlotteriet«. 
<sec/>
– «Vår store monark nyttjade just de ordalag, jag haft det nöjet att upprepa. Han har till gåfvan i penningar åt herrarne gemensamt lagt ett vedermäle af sin bevågenhet särskildt åt herr Bellman, att betyga sitt nådiga välbehag, för det ni nyss så målande besöng Hans Maj:ts vackra Haga. Då konungen täckts benämna er hofsekreterare, är ni det också i samma ögonblick.« 
<sec/>
Bellman förstummades i början af öfverraskningen. Lidner – den tygellösa, men godhjertade naturmenniskan – glädde sig som ett barn, ej mindre åt penningarne, än åt den utmärkelse, som nu särskildt vederfors hans vän. När Bellman återhemtat sig, begärde han få tacka sin höge välgörare; men Ehrensvärd svarade, att konungen, som förutsett denna anhållan, yttrat sig vilja bifalla den vid ett annat tillfälle. I dag hade Hans Maj:t ej tid. 
<sec/>
Ehrensvärd återvände till slottet och de begge skalderne hastade, i den mest upprymda sinnesstämning, till Norrbacka. 
<sec/>
Knappt hade de aflägsnat sig, då tjocka hvirflar af dam uppstego på vägen, som löper genom parken från stora gallerporten, snedt emot ingången till Stockholms i sednare tider anlagda stora begrafningsplats. Att Gustafs krönta namnchiffer prydde denna gallerport skulle ej behöft tilläggas, om icke en efterträdandes dåraktiga fåfänga inkräktat till och med denna Gustaf III uteslutande tillhöriga plats, och beredt efterverlden den löjliga anblicken af Carl XIII:s namn öfver inkörsporten till en park, hvilken, så väl som det der uppförda lustslottet, just är en bland Gustafs mest egendomliga skapelser. Konungen blef med misshag varse dammolnet, som ur parken höjde sig öfver trädens toppar. Han ansåg för ett fel mot etiketten, att någon undersåte for så häftigt fram i hans granskap. En kalesch rullade imedlertid fram på planen utanför den kungliga villan, och hertig Fredrik hoppade ur vagnen. 
<sec/>
Vi vilja ej trötta läsaren med särskildheterna af det samtal, som nu föreföll mellan de höga bröderne, hvarvid ingen annan var tillstädes. Prinsen redogjorde för sitt vistande på Mälsåker, der han blifvit höfligt, men kallt bemött. Änskönt han friat i behörig form, hade han endast rönt afslag från den sköna fröken, och hennes far hade ej velat tro på hans försäkringar, att konungen lemnat sitt samtycke till giftermålet. Hertigen hade, med ett ord, fått korgen, och grämde sig öfver detta missöde med hela våldsamheten af en djup lidelse och af ett förstördt hopp. 
<sec/>
Äfven konungen misstyckte denna korg, af deltagande – som han sade – för sin älskade brors hjerteqval; men läste man i djupet af Gustafs själ, så fann man sannskyldiga orsaken till hans ledsnad bestå i den sårade egenkärleken, i förödmjukelsen äfven för honom, att en undersåtes dotter kunde vägra sin hand, då konungens bror nedlät sig att begära den. Om ingenting är lättare retadt än egenkärleken, så är också ingenting lättare att trösta än den; ty den omfattar blindt hvarje smickrande villfarelse. 
<sec/>
– «Du nämnde« – yttrade således konungen – «att grefve Fersen ej ville sätta tro till mitt samtycke. Han föreställer sig, att du ej riktigt uppfattat min mening, utan, hänförd af din böjelse, tolkat mina ord blott efter din egen önskan. Jag finner detta också rätt begripligt. Han har ännu ej kunnat göra sig förtrolig med hela vidden af sin lycka och af den ära, som vederfares hans hus. Detta är orsaken till hans gensträfvighet. Men gif dig tillfreds, Fredrik; jag skall göra slag i saken. Skrifva vill jag icke; ty brefvet, förvaradt i Fersenska slägtarkifvet, skulle hos efterverlden se ut, som derest jag behöft bönfalla om en förbindelse mellan min bror och en grefvedotter. Deremot kan mycket muntligen anföras, som låter ståtligt, men i sjelfva verket betyder intet, och i alla fall ej lemnar spår efter sig .... 
<sec/>
Hertigen rusade upp från divanen, der begge bröderne sutto, och slöt med häftighet konungen i sin famn. «Huru, min älskade bror!« – utropade Fredrik – «du vill sjelf tala med Fersen, sjelf följa mig till Sophie och hennes föräldrar, sjelf blifva min förespråkare hos dem! Hvad jag är lycklig, som har en sådan bror! Hvad du väl förtjenar att vara kung! och hvad jag är dig evig tack skyldig!...... När resa vi?« 
<sec/>
– «I morgon, om du så önskar; men till häst, utan annat följe, än ett par betjenter. I dag är jag hindrad af Vitterhetsakademien, der Gyllenborg gör sitt inträde. Han har på förhand skickat mig en afskrift af det tal, han kommer att hålla. Det är i sanning både sinnrikt och vackert, och jag kan icke undgå att vara tillstädes på min fordne kavaljers hedersdag. (Konungen går till ett bord, der afskriften ligger). Hör till exempel detta ställe: «Dalin! ditt namn, som aldrig fruktat Att bli af tidens våld förtärdt, Än mera blifvit dyrt och kärt Af tårar, som din aska fuktat. Din lager, frisk och ärofull, Skall i din dystra gömma trifvas Och evigt af de blomster lifvas, Som Gudar strödde på din mull.«  
<sec/>
Den sista raden uppläste konungen med särdeles tonvigt. «Hvad tycker du om denna lyckliga hänsyftning på nedsättandet af Dalins lik i Loföns grafvård, då jag och drottningen vår mor (vår högstsalige herr fader lefde då ännu) med egna händer strödde blomster på likkistan?«  
<sec/>
Konungen väntade några ögonblick på svar, ty hertigens tankar flögo till Mälsåker, så snart brodern började orda om akademien och Gyllenborgs tal. Gustaf, något stött att hafva läst för döfva öron, slog hertigen sakta på axeln och yttrade blott: 
<sec/>
– «Nå?« 
<sec/>
Fredrik spratt till och utbrast: 
<sec/>
– «Gudomligt! Himmelskt! Det der kan man aldrig höra sig mätt på och nog ofta ..... Huru dags vill du således, att vi resa i morgon?..... 
<sec/>
Sednare Vitterhetsarbeten af Gyllenborg. 
<sec/>
Inträdestalet hölls 1773. Prinsens ifrågavarande frieri ägde något senare rum, hvilket anmärkes för den historiska tidsordningens skull. 
<sec/>
Historiskt. 
<chapter/>
<chaptername>TiondeKapitlet</chaptername>

<chaptername>TIONDE KAPITLET.</chaptername>

<sec/>
Den, som gjort svenska adelns bekantskap vid konung Bernadottes hof och på Riddarhuset under hans regering, kan svårligen föreställa sig Sveriges aristokrati innan 1789 års statskupp bröt hennes kraft. Hon ägde förut rikedom icke blott på gods och minnen, på utmärkelser och öfverlägsenhet, på öfvertygelsens oberoende, städse uppenbaradt i handling, ehvad de meningar, hon omfattade, instämde med eller stridde mot regeringens åsigter – ett oberoende, hvars öfverdrift omsider förledde meningshjeltarne att på egen hand och för egen räkning blifva utländska makters bundsförvandter – utan äfven på en sjelfkänsla, ett medvetande af sin ståndpunkts höjd, som gjorde de äkte aristokraterne långt mera rake i konungaborgen, än i umgänget med underordnade medborgareklasser. Riksrådet grefve Axel Fersen var en bland dessa «äkte« aristokrater. Också, ehuru han tidtals stod på en ganska förtrolig fot med Gustaf III och vid flera tillfällen gjorde honom väsendtliga handtag, bekymrade han sig föga om konungens bevågenhet, och dennes bröder voro Fersen likgiltigare och af honom vida mindre värderade, än bonden Olof Håkansson varit, hvars stoft nu hvilade i Riddarholmens grifter, blandadt med Fersens förfäders och anförvandters.  
<sec/>
Historiskt. 
<sec/>
Hertigens bref till hans dotter, hvilket blifvit obrutet återskickadt, hade högeligen förtörnat Fersen och föranlåtit hans hastiga afresa med de sina till en af hans stora egendomar. När hertigen sedermera personligen infann sig och friade, låtsade Fersen tro, att prinsen saknade konungens uttryckliga samtycke. Alla på Mälsåker visade honom den kalla, stela aktning, hvartill hans rang hade rättighet; men ingen bemödade sig, att genom någon längre sträckt uppmärksamhet göra honom vistandet i Fersens krets angenämt. Det kunde icke undfalla prinsen, att man fann sig snarare besvärad än hedrad af hans besök, och han vände derföre tillbaka i den sinnesstämning, som visade sig på Rosendal och Haga. 
<sec/>
Det var icke den föregifna ovissheten om konungens samtycke till förbindelsen, som vållade Fersens köld vid hertigens anbud. Med eller utan konungens bifall, beslöt Fersen fullt och fast, att sjelf aldrig tillåta detta giftermål. Han hade ej behöft tjenstgöra mer än sex månader i Gustaf III:s senat, för att genomskåda hans regentlynne och inse, att allenastyrandet, hvilket med andra ord vill säga «den kungliga egensinnigheten« skulle blifva hans regerings lifsande. Skammen och vådorna af sådana regentåsigter, af ett sådant styrelsesätt föranläto Fersen att göra sig qvitt talàren, efter blott ett halft års förlopp. Han var för mycket aristokrat, att endast låna sig till ett förkläde åt en konungs enskilla maktlystnad: för mycket aristokrat, att icke till och med, om det behöfts, heldre äfventyra lif och välfärd, än tjena enväldet till redskap, och ett envälde så mycket farligare, som fjettrarna doldes under de sköna konsternas blomsterkransar, förgylldes af skaldeyrans blandande glitter, förgiftades af nöjenas rus och flärdens prål. Fersen insåg oundvikligheten af en ny brytning mellan Gustaf och friheten; kände sin pligt, sin betydenhet och sin plats, om fosterlandet kallade; och fruktade långt mindre konungens misshag, än folkels förakt och den skymfliga misstankan att tillhöra hofvets släp, ty i och med detsamma skulle han förlorat sitt höga politiska anseende, sitt stora inflytande: begge – af vana, ärelust och verklig fördel – den stolte, mäktige aristokraten vida dyrbarare, än konungagunst och furstliga mågar. Och svärfadern till konungens bror kunde lika litet öppet uppträda mot konungen, som i alla fall undgå de sjelfständiges bland folket misstroende. Dessutom saknade det svenska huset Holstein Gottorp, den tiden, hvad som blef dess landsförvisade telning, prinsen af Wasa, förbehållet att få: enskild förmögenhet, och Fersen skulle nödgats låta en betydlig del af sin egen springa, för att gifva sin dotter den utstyrsel, som behöfts åt en konungs svägerska. Följaktligen blef det riksrådet grefve Fersens fasta beslut, att icke gifva sin dotter till gemål åt hertigen af Östergöthland, ehvad konungen vore benägen eller icke för detta äktenskap. 
<sec/>
Nu undersökte Fersen tillståndet af sin dotters hjerta, fann med tillfredsställelse, att kärleken, lika nyckfull i sina val, som flygtig i sin låga, emot all rimlig slutkonst icke intagit henne för den älskvärde prinsen, hvars ömhet var henne likgiltig. «Bra! min dotter,« – yttrade då fadern till henne – «lyd ditt hjertas röst: förblif obeveklig och svara höfligt, men oåterkalleligt, nej. Låt det öfriga bli min omsorg.« 
<sec/>
Sådana voro ställningar och förhållanden på Mälsåker, då konungen och hertigen, ridande, dit anlände en aftonstund. De emottogos, bemöttes och undfägnades på ett sätt, som anstod både de höge gästernes och värdfolkets samhällsbelägenhet. «I qväll, grefve Fersen, önska vi få se oss omkring på denna er vackra egendom; i morgon, innan vår afresa, har jag några ord att säga er, angående ändamålet med vår hitkomst«, yttrade Gustaf, förbindligt småleende. 
<sec/>
– «Som Ers Maj:t befaller,« svarade Fersen, med okonstladt lugn. 
<sec/>
Théet dracks i trädgården under ett växande löfhvalf af doftande syrener, hvilkas ömsom hvita och violetta klasar, mellan de släta, hjertformiga gröna bladen, bildade ett spräckligt, lefvande tak och väggar. En göks enformiga «kuku!« utgjorde på afstånd ett slags bas till några på närmare håll drillande siskors skära diskant, hvaruti en trast emellanåt instämde med dessa beundransvärda uthållningar, hvilka stundom erinra om näktergalen. 
<sec/>
De kungliga gästerne voro vid det bästa lynne; värdfolket äfvenså, likväl utan att deras hållning blifvit det ringaste rubbad. Den gamla aristokratien kände sig temligen hemmastadd i konungahusens närhet. Den älskvärda fröken skämtade med en qvickhet, en ledighet, som gjorde henne ännu mer intagande, men hvilket genast röjde för det skarpsynta ögat, att hennes hjerta ingalunda råkat i brand. Prinsens enträgna hyllning låtsade hon anse för en vanlig gärd af uppmärksamhet åt hennes kön, hennes stånd, hennes slägt; och med otvunget behag, men outtömlig fintlighet och omisskännelig afsigt ledde hon samtalet på andra ämnen, så snart hertigen försökte gifva det en öm riktning. 
<sec/>
Efter en angenämt tillbragt qväll och en läcker aftonmåltid gick man till sängs. Hertig Fredrik var den ende, som sömnen skydde. Ingen själsspänning störde konungens, ingen dåraktig fåfängas öfvermod riksrådet Fersens och hans grefvinnas, ingen förstulen trängtan den sköna frökens. Stackars prins! Denna lugna sömn bebådade din första, din enda rena kärleks graf. 
<sec/>
Efter frukosten följande dagen tog konungen Fersen afsides och förklarade, att det var med hans samtycke, som hertigen friade. Fersen betygade sin vördnadsfulla erkänsla för den ära, som vederfores hans hus, och skulle med glädje antaga ett så smickrande anbud, om det instämde med hans dotters böjelse. Föräldrarne hade långt för detta gifvit henne ett heligt löfte, att aldrig tvinga henne till någon förbindelse, sedan hon utfäst sig att icke, mot deras önskan, någonsin knyta något föreningsband. Grefven hänsköt således alltsammans till sin dotters fria skön, bad att hertigen måtte vända sig till henne och hoppades, att Hans Maj:t täcktes gilla detta grefvens förfarande och Hans Kongl. Höghet inse billigheten deraf. 
<sec/>
Konungen både gillade och berömde det. Fersen lät tillsäga sin dotter att infinna sig i förmaket näst bredvid moderns sängkammare, ledsagade sjelf hertigen till förmaksdörren och återvände till konungen. 
<sec/>
Prinsens och frökens samtal mellan fyra ögon räckte ganska länge. Konungen började bli otålig; men riksrådet Fersen bibehöll hela sitt lugn, inlät sig ömsom i statssaker, ömsom i frågor om landthushållning, och förde slutligen talet på Beylon, hvars nit för konungens tjenst, hvars osvikliga trohet och redlighet, hvars sällsynta rådighet Fersen på det högsta lofordade. 
<sec/>
Ändtligen öppnades våldsamt en dörr och hertig Fredrik inträdde. I hans vilda blickar, på hans blossande kinder, af svettdropparna, som utprässades kring näsa och panna, från läpparnas skälfning var lätt att sluta till hvad som förelupit. Han hade för andra gången fått korgen i höfliga, men ännu mer bestämda ordalag, än vid förra tillfället: i ordalag, som gjorde allt hopp, äfven för framtiden, till intet. Hertigen var förtviflad; konungen blef både öfverraskad och stött; Fersen, med mycken fattning och förbindlighet, ehuru kallt, beklagade sig, att qvinnohjertats outransaklighet beröfvade hans hus den ärofulla utmärkelse, som eljest varit det ämnadt; men tillförsåg sig af konungens nåd och hertigens rättskänsla, att denna för honom (Fersen) så vidriga händelse, hvilken, med Hans Maj:ts och Hans Kongl. Höghets tillstädjelse, skulle förblifva en helig hemlighet mellan de personer endast, som den angick, ej måtte hädanefter minska den höga bevågenhet af det kungliga huset, hvarmed detta hittills så ädelmodigt omfattat Fersen och hans slägt. 
<sec/>
Riksrådet Fersens egen begäran att kasta en ogenomtränglig hemlighetsslöja öfver hela frieriet blidkade den ytterligt fåfänge konungen, hvilken broderns felslagna förhoppning långt mindre grämde, än förödmjukelsen att hafva fått afslag. De timmar, de höga gästerne ännu dröjde på Mälsåker, voro imedlertid ingenting mindre än angenäma. Konungen sysselsatte sig mest med grefvinnan Fersen. Riksrådet sökte förgäfves förströ hertigen med samtal i hvarjehanda ämnen. Fredrik svarade antingen icke, eller gaf förvända och afbrutna svar, vittnande om den fullkomligaste tankspriddhet. Fröken Fersen syntes icke. Modren föregaf, att hufvudvärk och illamående nödgat henne att gå till sängs. 
<sec/>
De kungliga brödernes hemresa var icke särdeles muntrande. Hertigen talade mest med suckar och utrop. Konungen förklarade, att det var sista gången, han blandade sig i broderns frieri. «En an«nan gång, min kära Fredrik, får du sköta dig sjelf. «Jag blottställer mig aldrig mer för din skull. Och «sedan har jag så här ledsamt till på köpet.« 
<sec/>
Det bar af genaste vägen till Haga, der konungens mindre uppvaktning och hertigens kavaljer hade befallning att afbida sina höga herrars ankomst. 
<sec/>
Framkomne, tillsade hertigen straxt om sin kalesch. «Wrangel är ledig för aftonen,« tillade han, vändande sig till kavaljeren. 
<sec/>
– «Det går icke an;« – föll konungen i talet – «i dag lemnar jag dig ej ensam, Fredrik.« 
<sec/>
– «Jag vill utgjuta mitt hjerta; jag behöfver tröst« – genmälte hertigen. 
<sec/>
– «Af elgar och rådjur kring Rosendal!« 
<sec/>
– «Det är till Ulriks-dahl, jag ärnar mig.« 
<sec/>
– «Är det möjligt! Skulle du verkligen hafva valt min gemål till din förtrogna?« 
<sec/>
– «Icke henne; men Beylon.« 
<sec/>
– «Aha! det var en helt annan sak ..... Ja, i sanning, du påminner mig om något ....; men jag vill också höra hvad han har att säga. Vi följas åt och taga vår aftonmåltid hos Beylon.« 
<sec/>
Det var en utmärkelse, hvarvid denne ej var ovan. De kungliga bröderne delade ofta Schweitzarens kost, och det kunde ej heller kallas någon uppoffring; ty Beylon var en frossare, som höll det läckraste bord äfven i sitt största hvardagslag, der kräsligheter rätt ofta vankades, som knappt funnos på de kungliges tafflar. Han var dessutom en man, som förstod att lämpa sig efter alla de personers olika lynnen, åsigter, lidelser och samfundsställningar, med hvilka han umgicks; och derföre var ock hans cirkel, äfven i den lilla trähyddan vid Ulriksdahl, utsträckt till alla samhällsklasser, från och med konungahuset, senatorer, utrikes sändebud, hofkretsen af begge könen, snillen, konstnärer och lärde, ända ned till de tarfligaste och mest obemärkta hvardagsmenniskor. 
<sec/>
Beylon, biträdd af grannlåtshandlaren Pondret – en i Stockholm bosatt trosförvandt, som höll öppen bod i hörnet af Norra Smedjegatan – och dennes unge son, var sysselsatt att vattna ett blomsterland, då den kungliga vagnen stadnade vid hans dörr. 
<sec/>
– «Öfvergifven hvarken mig eller de sköna nejglikorna, bröder! jag är straxt tillbaka, när de kunglige farit; och i alla fall hitten j vägen in i min sängkammare, om j tröttnen vid vattnandet innan vi åter blifvit på egen hand,« yttrade Beylon sill sina vänner, då han gick de kungliga bröderne till mötes. 
<sec/>
Mottagningen och enskildheterna af det långa, lifliga samtalet mellan konungen, hertigen och Schweitzaren fordra ingen särskild beskrifning. Det lyckades nu Beylon, tillgifven riksrådet Fersen, att ur konungens sinne utplåna den ovilja, som denne höll på att fatta mot den stolte aristokraten. Beylon var för djup menniskokännare att ens försöka, under den skeppsbrutna kärlekens första känslosvall, bibringa hertigen några tröstegrunder. Han föreslog i stället en förströelse, hvilken de begge kungliga bröderne med välbehag omfattade. Det beramades nemligen, att prins Fredrik skulle företaga en utrikes resa, och några veckor derefter befann han sig ock verkligen på Tysk botten.  
<sec/>
– «Fem minuter utber jag mig nådigt tillstånd att få aflägsna mig« – yttrade Beylon, då hans höga främmande tillkännagåfvo sin afsigt att dröja qvar till måltids. 
<sec/>
Rikskanslern grefve Fredrik Sparres i handskrift förvarade dagbok upptager fullständigt berättelsen om prins Fredriks frieri till fröken Sophie Fersen (sedermera grefvinna Piper), första gången på egen hand, och andra gången åtföljd till Mälsåker af konungen, som der i egen person lemnade sitt samtycke till förbindelsen. Begge gångerna gaf fröken Fersen hertigen korgen, och föräldrarne förklarade sig ej vilja tvinga henne. Prinsen råkade i förtviflan; men konungen skickade sin bror på utrikes resor, för att trösta och förströ honom. 
<sec/>
Det var för öfrigt icke ovanligt, att Gustaf III gjorde långa resor till häst, och han red verkligen vid ett tillfälle mellan Ekolsund och Mälsåker samt tillbaka. 
<sec/>
– «Vi afslå, utan omsvep, din anhållan, så vida du ämnar med ett enda fat öka din vanliga husmanskost; ty den är, foi de gentilhomme! i alla fall bättre än månget gästabud, det veta vi af gammalt« – svarade konungen. 
<sec/>
– «Frågan vore äfven att förafskeda ett par vänner, på sätt och vis mina landsmän, som jag hitbjudit, innan jag anade den höga ära, som nu vederfares mig« – återtog Schweitzaren. 
<sec/>
– «Åh nej! Om Gustaf tillåter, så vore det just roligt att göra deras bekantskap; de kunna ej annat än vara hederligt folk, då de äro dina landsmän och vänner« – tog hertigen till ordet. 
<sec/>
– «Alltför gerna! De äro rätt välkomna till samma bord med oss; ty här är jag icke din och Sveriges kung, min kära Beylon, utan blott din gårdsgranne, ägaren af Haga.« 
<sec/>
Och de kungliga bröderne förtärde sin aftonmåltid under glädtigt skämt med den fordne föreläsaren samt kramhandlaren och hans son, utan att konungadömet tappade sitt anseende, utan att borgarfolket svindlade af högmod. 
<chapter/>
<chaptername>ElfteKapitlet</chaptername>

<chaptername>ELFTE KAPITLET.</chaptername>

<sec/>
«Huru många äro årstiderna, min gosse?« frågar en höglärd, klappande barnet vänligt under hakan. 
<sec/>
«Två, herr magister« – svarar pilten –: «vintern, när julljusen brinna, och sommaren, då spräckliga fjärilar springa kapp i luften, samt bär och mjölk vankas både till middag och qvälsvard.« 
<sec/>
«Hvad, din slyngel!« – återtager den höglärde och griper efter ferlan – «vet du ej, att årstiderna äro fyra: våren, då den nyttiga potatisen sättes; sommaren, då den växer och blommar; hösten, då den tages upp ur jorden; och vintern, då den, i Guds namn, förtäres? Du är ju dummare, än den der bondlurken, som står och rifver sig bakom örat. (Vinkar) Kom hit fader Håkan!« 
<sec/>
Bonden träder närmare och hälsar. Den höglärde upprepar frågan, som nyss ställdes på gossen. Bonden småskrattar och svarar: «fem.« 
<sec/>
«Fem!« – utbrister den höglärde, förvånad och missnöjd. «Fem, fader Håkan! Men räkna då upp dem!« 
<sec/>
«Alltför gerna, om så behagas« – återtager bonmen, okonstladt –: «våren, sommaren, hösten, efterhösten och vintern.« 
<sec/>
«Efterhösten! hvad vill det säga?« 
<sec/>
«Det vill säga: då lador och visthus blifvit fyllda, träd och buskar plundrade på både frukt och löf; då ständiga dimmor förvandla sjelfva dagen till skymning och de oafbrutna, kalla regnen upplöst jorden i en lös gyttja, som öfverallt ger marken utseende af ett träsk. Det der brukar räcka från Lucas till Andersmässan; ty «när Anders braskar,« så inträder vintern.« 
<sec/>
«Men hvad kan då fader Håkan mena med hösten rätt och slätt?« 
<sec/>
«Så enfaldig herr magistern kan göra sig! Hösten, vet jag, plockas rosiga äpplen och gula päron från träden; rönnen och oxeln se ut som förvuxna pioner; ett kläde, rödt som en altarduk, är utbredt öfver nyponbusken och berberisen; löfven skifta i guld och purpur; och marken glittrar silfverhvit af nattfroster.« 
<sec/>
«Det kan så vara .... Likväl står ingenting i naturläran om den der femte årstiden.« – – –  
<sec/>
Men i naturens lefvande bok står det så mycket tydligare! 
<sec/>
Det är denna årstid, läsare! då du längtar, att med nedsläppta rullgardiner utestänga den mulna himlens gråaktiga ljus, som nedstämmer lynnet, för att i stället, vid en konstgjord dager af blekgult skimmer och vid sprakande eldbrasor, med punschens ljumma ånga eller théets aromatiska doft uppfriska dina sinnen, hvilka den fuktiga Oktober- och Novemberluften gjort dufna. 
<sec/>
Och hvartill denna inledning? 
<sec/>
Tålamod, läsare! Du hinner tids nog förklaringen och «efterhösten« – din egen, så väl som den yttre naturens. 
<sec/>
Gustaf, hvars hvimlande lif oafbrutet företedde nya strålbrytningar, liksom diamanten, träffad af eldskenet, gaf sin hufvudstad det ovanliga skådespelet af en karusell, som räckte fyra dagar på Adolf Fredriks torg, den 29 och 30 Maj samt den 2 och 3 Juni 1777. I samma vefva hade han tagit Riksens Ständers Bank i ögonsigte, hvaröfver en skådepenning blef slagen, föreställande, å ena sidan: konungens bröstbild, namn och titel, med omskrift: «Illi mea robura curœ«. En krönt qvinna håller med högra handen ett ymnighetshorn och stöder den venstra på en öppen kista, fylld med penningar. Till höger synes en pelare med Riksståndens tecken och en deremot lutad sköld, med Sveriges tre kronor. I afskärningen: «Holmiœ d. XXVII Maji M.D.C.C.LXXVII.« 
<sec/>
Knappt voro dessa uppträden slutade i Stockholm, då skådeplatsen förflyttades till Petersburg. Gustaf III hedrade nu kejsarinnan Catharina II med sitt besök, liksom, 61 år sednare, hennes sonson, Nicolaus I, Sveriges hufvudstad. De veckor, det svenska lejonet tillbragte i Muskoviternes örnnäste, delades mellan nöjen och statsvärf. Den mäktiga czarinnan uppböd sin förmågas alla utvägar, för att blända, roa och intaga sin höge gäst: de präktigaste lustbarheter omvexlade med det utsöktaste hvardagslif. Gustafs blod brann af lefnadsfröjd; men högre klappade dock hans svenska hjerta, när något ilbud från hans hemland öfverförde hugneliga tidningar om ärans och frihetens urgamla fosterbygd. Hvilken ljuf och betydelsefull och följdrik öfverraskning här var honom beskärd! Han öppnar en dag omslaget kring brefbundten från kongl. huset. Han igenkänner enkedrottningens stil och prinsessans, hertigens och hertiginnans af Södermanland, till och med prins Fredrik Adolfs, hvars bref från kurfurstens i Bäjern hufvudstad åtföljde kabinettets post till konungen; men ingen enda utanskrift röjde drottningens hand, intet enda sigill bar hennes vapen. 
<sec/>
Konungens blick mulnade. Vi påstå icke, att det var ömhetens förtrytelse, som krusade hans öfverläpp; nej, det var den hos Gustaf långt mäktigare lidelsen: egenkärlekens. Det var en uraktlåtenhet mot hans värdighet, som kung, mot hans rättighet som gemål, mot etiketten, belefvenheten, bruket och det yttre skenet; det var, med ett ord, i afseende på Gustaf III, hvad synd emot den Helige Ande är emot Herren Zebaoth, enligt de skriftlärdes förmenande: en synd, som aldrig förlåtes. 
<sec/>
«Min mor har i sanning rätta – tänkte han nu –: «denna schåpiga Danska har aldrig älskat mig, kan icke älska och hvad som sämre är: hon begriper ej ens hvad som passar sig eller icke. Min mor har genomskådat henne; hon är dum, mycket dum ...... Ja, det är afgjordt: jag bör, jag skall skiljas vid henne!« 
<sec/>
Han läste sina bref. När han öppnade hertiginnans föll derur ett papper, skrifvet med drottningens egen hand. Hertiginnan skref: 
<sec/>
«Förlåt din yra svägerska, Sire, som aldrig åter«vinner drottningens vänskap, för det spratt, jag i «bästa välmening spelt henne, om äfven Ers Maj:t «vredgas. Hon hade nyss slutat konceptet till ett «bref till Ers Maj:t, och var i begrepp att öfverlemna «det, som vanligt, att renskrifvas af sin kammarfru, «Badins hustru, Olivia Ramström, då jag kom in i «drottningens rum, för att säga henne, att vi alla «hade våra bref färdiga och att ilbudet väntade. Jag «tyckte det var synd, att du, Sire, aldrig får se din «gemåls hjertans tankar och skrifsätt, utan under för«klädnaden af en främmande renskrift, i synnerhet «som jag med ledsnad hört vår svärmor, enkedrott«ningen, påstå, att din gemål ej är i stånd att sätta «en förnuftig tanka på papperet, och att hvarje lyck«ligt uttryck är en uppfinning af renskrifverskan. «Jag ryckte derföre med våld sjelfva konceptet ur «drottningens hand, sprang min väg och skickar det «här innelyckt. Nu får åtminstone Ers Maj:t oför«stäldt se, hvad din gemål både känner för dig och «huru hon tänker och skrifver, utan andras inverkan. «Vi lära nu komma att dela ljuft och ledt af din «godhet, Sire, eller af ditt misshag. Ty om Ers Maj:t «icke gillar drottningens koncept, som jag mot hen«nes vilja öfversänder, kan ingendera hoppas Ers «Maj:ts tillgift. I annat fall är du för stor och ädel«modig, Sire, att vägra din fortfarande vänskap och «ynnest åt 
<sec/>
Ers Maj:ts 
<sec/>
tillgifnaste svägerska, H. E. Charlotte.« 
<sec/>
Med den häftigaste otålighet och ett hvarje ögonblick växande nöje genomläste Gustaf sin gemåls brefkoncept. Blicken klarnade, han knäppte med fingrarna och, när han slutat, svängde sig på klacken. «Är det möjligt!« – utropade han – «Är det verkligen hon, som skrifvit detta ömma, detta fint skämtande bref, detta bref af det utsöktaste vett, af den bästa umgängeston! Hvad min mor gör henne orätt! Hvad jag blifvit förd bakom ljuset! Hvad jag misskänt min älskade Sophie! Det är väl då endast för att undvika de danska talesätten, som hon låtit sina bref renskrifvas af ett svenskt fruntimmer.« 
<sec/>
Och konungens svar till hertiginnan spratt af qvickhet, och svaret till drottningen lyste af tillfredsställelse ..... 
<sec/>
Så ungefär förtäljer den svenske författaren Ristell; hvaremot den engelske författaren Brown påstår, att drottningens brefkoncept blifvit förestafvadt af konungen, som skickat det från Petersburg och sjelf anmodat hertiginnan att utföra det puts, nyss blifvit berättadt, för att såmedelst inleda den försoning, konungen åsyftade med sin gemål. 
<sec/>
Just samma afton skulle Gustaf, enligt sin egen begäran, tillbringa i Eremitaget , bland den utsökta förtroliga krets, Catharina der samlade kring sig, och der, i kraft af «reglor« (elfva till antalet), anslagna i ett af rummen, intet slags etikett, utan endast glädje och frihet, fick råda, och ingenting var så strängt förbudet, som att ha ledsamt och gäspa. (Det var umgänget dessa aftnar i Eremitaget, Gustaf III tog till mönster, då han några år sednare gaf sina ryktbara aftongillen på operahuset.) Hans bemödanden att här uppträda med fördel understöddes af den mest upprymda sinnesstämning. Han var denna qväll så intagande, att sjelfva den fina umgängesmenniskan Catharina tillerkände Sveriges konung priset i älskvärdhet framför alla andre, som någonsin beträdt Eremitagets förtrollade slott. 
<sec/>
Midt under den allmänna glädjen yttrade Gustaf till henne, att han erhållit de angenämaste underrättelser från sitt rike, dit han snart ärnade återvända. 
<sec/>
I afseende på Catharina II:s lefnadssätt i Eremitaget och de förtrollande uppträdena derstädes; se: «Anteckningar om Ryssland under ett vistande i Petersburg och en utflygt till Moskwa.« Förra delen. Stockholm 1838. 
<sec/>
«Huru, sire,« – tog kejsarinnan till ordet, med en så sträng herrskareblick och en så rak hållning, att man svårligen kunde urskilja om hon skämtade, eller mente allvarsamt, oaktadt hon sjelf, en gång för alla, bannlyst det stränga allvaret från denna sin älsklingsort – «kan ni så bryta mot Eremitagets reglor, att med den obehagliga tidningen om er afresa störa nöjet, der nöjet ensamt är sjelfherrskarinna. Här är ni lika litet öfver lagen som jag, och nåd kan icke äga rum, der ingen är monark och ingen således äger benådningsrätt. Ni måste derföre vidkännas den bestraffning, som reglorna utsätta för det brott ni föröfvat, sire.« 
<sec/>
– «Jag underkastar mig med hänryckning och undergifvenhet de lagar, er vishet stiftat, madame, och ert ädelmod handhafver« – svarade konungen med ett lika väl speladt allvar. 
<sec/>
Eremitagets straffbalk påböd att dricka ett glas kallt vatten för hvarje begånget fel. 
<sec/>
Kejsarinnan gaf en vink. Liksom medelst ett trollslag öppnades golfvet och ett dyrbart bord uppsteg, endast försedt med ett konstigt slipadt dryckeskärl af kristall, en champagnebutelj, hvars kork sjelfmant flög mot taket, och ett krus seltzervatten. 
<sec/>
Angenämt öfverraskad af den skämtsamma och fina artigheten, tillblandade konungen och drack ett stort glas i botten. Derefter fyllde han det på nytt med oblandadt vin och yttrade till kejsarinnan: 
<sec/>
– «Tillåt mig tacka er, madame, för nådigt straff.« 
<sec/>
Gustaf tömde glaset, fattade en af Catharinas händer och tryckte den mot sina läppar. 
<sec/>
– «Ni är en farlig förbrytare, sire.« – återtog kejsarinnan, leende – «Om Ryssland kunde framte er make, skulle mitt hjerta snarare bli hans medbrottsling, än hans domare. Men« – tillade hon med bekymrad uppsyn. – «ni beröfvar mig väl icke alltför hastigt det ljufva nöjet att vara er värdinna?« 
<sec/>
– «Om Calypso i stället varit Catharina, skulle Minerva haft ännu svårare att skilja Telemaque från förtjusningens hemvist, madame,« – svarade konungen. 
<sec/>
I denna ton fortsattes samtalet mellan dessa begge hufvuden, krönta, ej blott med herrskarebindeln, utan äfven med snillets ovanskliga lager. «Gustaf, förd på ryktets vingar, Re’n sin ankomst bådad fann; Och vid Ceres’ altar, grann, Muskoviten ännu svingar Glad sin hatt, och hurrar tätt; På två hjessor dem vi vörda, Kronans tyngd och rika börda Blef nu några timmar lätt« . 
<sec/>
Vid sommarens slut återvände Gustaf till Sverige. Hösten tillbragte han i dess trogna gränsort. Den svenskt sinnade konungen samlade nu kring sig Finlands ädle söner i detta samma Åbo, der, 35 år: senare, en annan af Sverige upptagen furste – – –  
<sec/>
«Under konungens vistande i S:t Petersburg,« Valda Skrifter af Carl Michaël Bellman. Sjette delen. 
<sec/>
Gustaf och efterhösten inträffade samtidigt i Stockholm. Om vi ej alltför illa hittills framställt begges utmärkande drag, behöfver nu knappt tilläggas, att konungen ej trifdes länge qvar i hufvudstaden, och att denna årstid ej var lämplig för ett längre vistande vid hans tjusande Haga, der naturen är allt. Hofvet flyttade i stället, straxt efter konungens återkomst, till Gripsholm, dit han tillika inböd åtskilliga andra personer af de förnämares cirkel. 
<sec/>
Det är icke nejdens skönhet, som förlänat Gripsholm dess stora ryktbarhet, den mest vördnadsbjudande, som är fästad vid något kungligt lustslott i verlden. Visserligen speglar det sina seklersgamla torn i Mälarens bölja: visserligen utbreder en vidsträckt park sina rörliga kronor under fönstren af denna majestätiska borg, som, århundrade efter århundrade, hyst så många konungar, både med och utan krona, bevittnande hvälfningarnas kraft och den anborna, gudomliga rättens vanmakt: visserligen ligger det lilla trefliga Mariefred gent öfver, för att stämma till milda känslor ett sinne, som det uråldriga slottets hågkomster fylla med svårmod; men den svenska huvudstadens flesta omgifningar äro så sällsynt sköna, att, i det hänseendet, denna punkt jemförelsevis ej äger något företräde. Nej, det är icke naturen, det är minnena, som skapat Gripsholms storhet. Detta slott är, medelst tidens och händelsernas eget föranstaltande, för vårt land hvad Versailles blifvit för Frankrike, i följd af Ludvig Philips omtanka och frikostighet, hvad Köpenhamns konstkammare och Rosenborgs slott äro för Danmark: en spatsergång genom häfderna: historiens uppslagna bok, der hvarje sida är ett rum, som varit åsyna vittne, och hvarje bokstaf en på duken qvarhållen bild. Till och med den toma platsen efter kedjans bortröfvade länk är historisk och upplysande; ty när man här numera saknar de sista medlemmarna af Holstein-Gottorpiska huset – och endast dem – i samlingen af Sveriges furstar, så framstå ett fegt samvetes orimliga farhågor i hela sin eländiga nakenhet för det allmänna omdömets åtlöje och förakt. 
<sec/>
Nejdens stillhet, den storartade byggnadens allvar, med sina höga torn och sina dystra borggårdar, ödsligheten i dessa salar, der endast vålnader dväljas af allt hvad Sverige haft utmärkt sedan ett halft årtusende tillbaka: allt står till hvartannat i den närmaste öfverensstämmelse, allt gör ett helgjutet intryck, fattligt, men obeskrifligt. Vill man derföre få ett begrepp om Gripsholm i hela dess mjältsjuka högtidlighet, så bör man ingalunda skåda det vid de tillfällen, då ångfartygen utspruta hundratals muntra, stojande hvardagsmenniskor öfver stranden, då slottets hvalf genljuda af prat och fjät, och då de stora rummen hvimla af lättsinnigt nyfikna begapare. Man hinner då knappt följa Ciceronen; man störes i sina känslor; betraktelserna blifva blott fragmentariska. Nej, besök Gripsholm ensam eller i sällskap med någon själsfrände: dröj der ett par dagar: sup i långa andetag in luften i dessa rum, der kungliga bröder skiftesvis trampat blodsband och mensklighet under fötterna: der en svensk konung, som dog på en främmande thron, först såg dagsljuset mellan gallren af ett fängelse: der en svensk konungaätt, störtad och bevakad, tillbragte den sista sorgliga tiden före sin nödtvungna landsflykt: hvarifrån en verklig hjeltekonungs enka frivilligt tog flykten ur ett land, hvarest hennes egen dotter regerade: der «Befriaren« mottog den förkrossande underrättelsen om det gräsliga blodbad, en utrikes boren konung anstiftat. – Skåda denna tarfliga ståt i denne samme «Befriares«, Gustaf Wasas, rikssal, der hans – Befriarens från katholicism och främmande öfverherrskap – egen bild står främst ibland alla sin kraftdigra tids store regenter: det är ärans och fosterlandskänslans och minnets glans, som ensamme förgylla dessa väggar och bänkar af hyflad ek, utan guld, utan sammet och siden, utan färgprakt; men böj hufvudet vördnadsfullt i stoftet, ty den store mannens höga ande sväfvar kanske ännu kring detta rum, der den fullständiga samlingen af hans samtida regenter, i afbildningar rundt omkring salen, nedblickar i stelt och liflöst majestät. – Från den Förste Gustafs tidehvarf, skynda till den Andres: läs i de djupsinniga anletsdragen af dessa vise, förslagne, outtröttlige statsmän, från hvilkas pennor Europa utgick omskapadt ur det kaos, hjeltarnes svärd beredt; men också, utan Gustaf Adolfs klinga, huru litet j haft att beställa, j fintlige underhandlare, som bragten westfaliska freden, till stånd, och som nu här, i kongress-salen med sina möbler från 1600-talet, tyste och slutne, som det egnar sjuttonde århundradets diplomater, med tillfredsställelse låten edra gerningar och tideböckerna tala. Det är Gustaf Adolfs dotter, som här sitter främst, vid sidan af hans andra jag, Axel Oxenstjerna, hvars bild bär den sanna, betydelsefulla, för Sverige ärorika påskriften: «Maximus communis divisor vid Westfaliska freden.« – Ännu ett tidehvarf väntar – den Tredje Gustafs – förfiningen ler öfverallt, yppigheten prunkar, nöjena vinka: tänk hvad man då haft roligt! – roligt kanske till och med någon gång på bekostnad af flera bland de pudrade majestäterna, som voro denne Gustafs samtida; ty icke allas ögon brinna som hans, icke allas pannor äro hvälfda som Catharinas, icke allas anleten bära ståndaktighetens prägel, som Maria Theresias, icke alla hafva örnens skarpa blick, som Fredrik den Ende, icke allas uppsyn vittna om filosofen, som Josef II:s. Mätta blick och tanka med alla dessa namnkunnigheter från skiljda – man skulle nära nog kunna säga: från alla – tidehvarf: ur snillets verld och vetandets, i staten, på slagfälten; namnkunnigheter genom sina öden, framgångar, ej mindre än olyckor; namnkunnigheter genom brott så väl som dygder; namnkunnigheter genom förtjenst, namnkunnigheter genom slumpen. 
<sec/>
Det är en känsla alldeles egen i sitt slag, att finna ett kungligt lustslott befolkadt – ja, öfverbefolkadt! – endast med hågkomster: att stå ansigte mot ansigte med personligheter, slägten och tidehvarf, efter hvilkas storverk, ömsom sednare storverk, ömsom tillfälligheten eller tidens tand bortgnagit spåren: att träffa sammanträngda inom murarna af en enda borg slägten och århundraden, som hvar för sig behöft så mycket utrymme i tiden, som fylla så många starka band i häfderna. 
<sec/>
Men, för att kunna försjunka i djupa och ljufva svärmerier måste man vara ostörd. Derföre – ännu en gång – besök Gripsholm ensam, eller i sällskap med några få utvalde, – eller också när det är bebodt af en furste med sitt hof, som förvandlar boningarnas ödslighet i lif, och hvars hågkomst sedermera blir ett nytt ämne för aflägsna framtiders betraktelser. Äfven sådana minnen har Gustaf Wasa här efterlemnat. «Här var det han, med sitt Råd och «sina trogne män, sedan han erhållit deras bref och «sigill på de land och län, som han med Rikets Råds «samtycke gifvit sina söner till furstendömen, firade «den i Westerås med Rikets Ständer afslutade arf«föreningen. Han lät då bjuda till sig allt Riksens «Råd till Gripsholm; der gjorde han dem gästabud «hela fjorton dagar bortåt, och gjorde sig der lättsin«nig och glad med sina trogne män; i synnerhet «gjorde han sig en särdeles aftonmåltid, då Drottning «Margaretha sjelf bar in allehanda konfekt, och «Konungen bar sjelf drycken in, bad dem göra sig «lustiga och glada, såsom ock Konungen sjelf ville «göra, derföre att de hade nu känt hans söner gode «för riksarfvingar; deremot skulle desse ock vara «pligtige igen till att bevisa dem alla, så länge de «lefde, all gunst och nåde, dem och deras barn, och «vara dem hulde, trogne och rättrådige herrar, der «skulle de fritt och fullkomligen förlåta sig uppå. «Skedde ock Konungen med detsamma ära och re«verens åt hans kära söner, sedan tacksägelse, som «det sig borde, och yttrade Riksens Råd den för«hoppning, att de kunde tryggeligen förlita sig uppå «hvad Konungen på sina söners vägnar förtröstade «dem om.«  
<sec/>
Gustaf III:s ankomst till Gripsholm besjälade de tunga stenmassorna. På borggårdarna: betjening och åkdon; i de kungliga gemaken: regentslägten och hoffolk; i flyglar och torn: gäster, bjudna och befallda. «Suggan« och «galten« – så kallas de begge stora metallkanonerna, som ligga på yttre borggården midt emot stora porten, hvilka af Pontus De la Gardie togos i Ivanogrod 1581 – voro de första föremålen, på hvilka man öfvade ett hånande skämt, tills Gustaf erinrade, att han så nyligen njutit gästfrihet hos deras landsmoder, att man nu ej borde låtsa om trofeerna efter de föregående krigen. 
<sec/>
Konungen, en verklig kännare i afseende på sättet att omvexlande och angenämt fördrifva tiden, hade äfven nu så tagit sina mått och steg, att den otrefliga efterhöstens ledsnad skulle skingras, ehuru dess töcken obevekligt svepte solen i dok och undanskymde ända till slottstornens vindflöjlar. Till ringa förlust således för älskarne af naturens behag, fick konungen det infallet att förvandla dag i natt och natt i dag. Man steg upp först vid middagstiden, åt middag på aftonen och uppförde fransyska skådespel nattetid i den praktfulla teatersalen, med loger och bänkar, hvälfd och gipsad, hvars nedra ända är sirad med vackra, refflade, förgyllda pelare, mellan hvilka väggen, från taklisten till pelarnas fot, är beklädd med spegelglas, så att åt hvilken sida man än vän
<sec/>
Beskrifning öfver Gripsholms Slott, af Strinnholm. Stockholm 1822. der sig, ser man alltid skådespelet. På denna teater hafva flera kongl. personer uppträdt, som i dessa glädjens och snillets dagar hedrat Thalia och Melpomene, hvilkas bildstoder af Sergel pryda denna teatersal, en af de täckaste i Europa. Den har ock en tid beträdts af Monvel. I klädlogerna sitta små historiska taflor, som föreställa uppträden ur Gustaf III:s teaterstycken, i hvilka kongl. huset med personer i dess umgängeskrets hafva deltagit.  
<sec/>
Det enda, hvarvid Gustaf III aldrig tröttnade, var teatern. Det var en vurm, som följt honom från barnaåren, och på teatern visade han sig ock sista gången bland allmänheten. Ja, han gjorde till och med sin omgifning utledsen vid dessa oafbrutna skådespel. 
<sec/>
Umgänget mellan konungen och drottningen var, efter hans återkomst från Ryssland, mera vänskapsfullt och förtroligt, än hela tiden förut, allt sedan deras uppstigande på thronen. Men hennes naturliga skygghet, stegrad af en mer än sträng uppfostran, hindrade henne att låta märka någon önskan, sträckt utöfver den vanliga artighetens fordringar: medan det långa afbrottet uti innerligare förhållanden, vanan vid detta afbrott och hennes redan för långt hunna ålder (Sofia Magdalena var nu 31 år gammal) att, oaktadt intet spår till höst ännu visade sig i sommarens fullmognad, kunna från de döda uppväcka häftiga lidelser och begär, gjorde honom föga benägen, att sjelfmant taga första steget till en närmare före
<sec/>
Handbok för resande till Gripsholms Slott. Stockholm 1830. ning. De sågo hvarandra någon gång, förmiddagarna, merendels måltidstimmarna, alltid i aftoncirkeln; men dervid stadnade det. De bebodde städse hvardera sin våning och hade intet rum gemensamt. 
<sec/>
En vacker dag blef dagen verkligen vacker – jemförelsevis åtminstone –; luften klarnade, himlen höjde sig, solen syntes. Konungen beslöt en spatserfart, för omvexlings skull och för att hemta frisk luft. I konungens kalesch åkte med honom endast riksrådet Carl Scheffer, som aftonen förut anländt. Gustaf hade från barnaåren vant sig, att hysa ett stort förtroende till denne sin f. d. guvernör, hvars inflytande, som oafbrutet fortfor till hans död, var det största, någon i allmänna värf utöfvat på denne monark. 
<sec/>
– «Ni ser så tankfull ut, bästa herr grefve!« – yttrade konungen när de satt sig i vagnen – «Tyckte ni ej om stycket, som uppfördes i natt, eller spelte vi så illa, att ni skäms på våra vägnar?« – 
<sec/>
– «Der Ers Maj:t sjelf är handlande person, går allting oöfverträffligt bra,« svarade Scheffer. 
<sec/>
– «Jag vill slå vad, att ni ännu icke hört omtalas den särskilta anledning till glädje, som jag, mitt hus och hela Sverige nyss fått: ni såge eljest icke så fundersam ut.« 
<sec/>
– «Än om detta just vore orsaken både till min underdåniga uppvaktning denna sena årstid på Gripsholm och till det utseende, som Ers Maj:t behagar kalla tankfullt och fundersamt?« 
<sec/>
– «Nå det måtte jag säga! Nej, herr riksråd, det är platt omöjligt; ni gissar visst icke hvad jag menar. Vet då, att hertiginnan nu verkligen befinner sig i välsignadt tillstånd, och att Sveriges framtid således blir betryggad.« 
<sec/>
– «Händelsen var mig ingalunda okänd; men hvad följden angår, hyser jag tvifvelsmål.« 
<sec/>
– «Jag vet af gammalt, att ni är en Thomas (småskrattande); ni fruktar att den nyfödda blir en prinsessa, eller, ännu värre, kanske till och med en chevalier d’Eon.« 
<sec/>
– «Nej, Ers Maj:t, det fruktar jag, i sanning, icke; men väl, att den nyfödde varder ett Erisäpple i mitt fädernesland.« 
<sec/>
(Mulnar) «Misstänker ni mig att bli en stjuffar åt barnet, herr riksråd?« 
<sec/>
– «Bevare Gud, nej! men hvad vi andre se, kan ännu mindre hafva undfallit Ers Maj:ts skarpare blick, att hertigen redan finner sig stå thronen så nära, att, om han tillika blir ättens stamfar, Ers Maj:t, ty värr! torde behöfva hela sin vishet och vaksamhet.« 
<sec/>
– «Aha!.... ja så!.... ja ja!.... (med stolthet) Så länge jag andas, är Sverige likväl mitt. Sverige behöfver sin framtid stadgad, och för det ändamålet vika alla andra afseenden, till och med mina egna tycken, ja om det än gällde min personliga säkerhet.« 
<sec/>
– «Det är just detta ädelmod, dessa sannt konungsliga tänkesätt, denna svenskhet, som gjort Ers Maj:t till folkets afgud; men hvad detta folk skulle fröjda sig på ett helt annat sätt, om det, i arf åt sina efterkommande, finge öfverlemna den fortsatta lyckan att styras af Ers Maj:ts egna ättlingar!« 
<sec/>
– «Ni kan ha rätt, herr grefve; men derpå är ej vidare att tänka. Det långa afbrott, som ägt rum i mina och drottningens inbördes förhållanden, skulle ej kunna afhjelpas utan uppseende. Det är någonting, hvilket vi begge lika mycket sky i detta fall, som att någondera göra första steget. Dessutom skulle hennes öfverdrifna blyghet kunna förleda henne till ett afslag, och för något sådant hvarken vill eller bör jag blottställa mig.« 
<sec/>
– «Det Gud förbjude! Men hvem skulle ej med nöje låna sig till en underhandling, hvars påräknade verkan blefve så hugnelig för både Deras Maj:ter och riket; och om underhandlingen någorlunda försvarligt bedrefs, vore ingendera af Deras Maj:ter blottställd.« 
<sec/>
– «Det är lätt sagdt; men ämnets ömtålighet skulle göra det ytterst svårt, att finna någon lämplig person till en så beskaffad underhandling.« 
<sec/>
– «T. ex. drottningens öfverhofmästarinna ....« 
<sec/>
(Faller i talet) «Hvad tänker ni på, herr grefve! Ett fruntimmer? Nej denna bemedling skulle jag alldeles icke underkasta mig. Fruntimren, som så sladdra sig emellan, och i ett sådant ämne till! Nej, jag tackar. De skulle vara i stånd, att hvälfva hela skulden på mig, och tacka Gud, att jag icke, till råga på alltsammans, slutligen blefve en skottafla för deras stickord!« 
<sec/>
– «Ingenting undfaller Ers Maj:ts djupa blick. Jag finner nu, hvad jag ej på egen hand insett, att uppdraget icke bör anförtros åt ett fruntimmer; och sannolikt är Ers Maj:ts egen läkare, lifmedieus Dalberg just rätte mannen.« 
<sec/>
– «För ingen del! Den buttre karlen skulle skämma bort alltsammans samt ofelbart skrämma drottningen och göra henne försagd. Jag är öfvertygad, att han skulle behandla ämnet med samma uppsyn och omständlighet, som derest han föreskrefve ett afförande medel eller ett kräkpulfver.« 
<sec/>
– «Sannerligen, Ers Maj:t, saken är mera kinkig, än jag föreställt mig, och kunde det hjelpas dermed, att jag erbjöde Deras Maj:ter min egen ringa tjenst, så vet Gud bäst, att det skedde med brinnande underdånigt nit.« 
<sec/>
– «Derom är jag förvissad, herr riksråd. Jag har rönt er vänskap och ert nit alltifrån min späda ålder, och jag anser er lämplig till alla värf – utom till detta. Er ålder och ert anseende passa bättre för Minervas roll, under Mentors skepnad, än till Mercurius. Drottningen skulle ha försyn att oförstäldt yttra sig i ett så beskaffadt ämne för en person, om hvars aktning hon måste vara så angelägen, som om er, min bästa grefve!« 
<sec/>
Scheffer vardt brydd öfver en sådan ihärdighet med inkast, teg några ögonblick, men återhemtade sig och fortfor: 
<sec/>
– «Under äfventyr att trötta Ers Maj:ts tålamod har jag ännu en person att föreslå, som förenar hufvud, rådighet, angenämt framställningssätt med pålitlighet och förtegenhet; en person, som njuter Ers Maj:ts bevågenhet och sannolikt ej vore Hennes Maj:t obehaglig .... 
<sec/>
– «Nå?« föll konungen in. 
<sec/>
– «Kabinettskammarherren baron Ehrensvärd.« 
<sec/>
– «Nej, herr riksråd, Ehrensvärd vore kanske den siste, till hvilken jag skulle vända mig med ett dylikt uppdrag. Han har dertill mycket för mycket hufvud. Han är, med ett ord, en spefogel, och en sådan skulle i detta fall lika litet anstå drottningen, som mig. Af alltsammans finner herr grefven, att er plan är outförbar. Ni gör således bäst, att dela min glädje öfver hertiginnans belägenhet.« 
<sec/>
– «Det gör jag också; men i andra rummet, Ers Maj:t; det första är en gång för alla upptaget af min herres och konungs egen person. Värdes tillåta mig blott ännu en fråga. Om det i förevarande fall vore ett fel att närma sig det spetsfundiga .... månne ej denna olägenhet kunde undvikas; derest man vände sig till, för exempel, hofkanslern Sparre, hofstallmästaren Munck .... 
<sec/>
(Konungen afbryter) – «Ni säger något!.... Muncken, ja,.... det vore också den ende .... Min vän Munck kan man åtminstone ej förebrå öfverdrift i hufvud. Pålitlig är han, det vet jag, och om han skickas något ärende, så uträttar han det till punkt och pricka, säger hvarken mer eller mindre, än man förestafvat honom, och hvarken drager på munnen, eller hittar på några speglosor. Åt honom skulle drottningen kunna meddela sig, utan förlägenhet.« 
<sec/>
– «Lyckligtvis har Ers Maj:ts egen ljusa blick upptäckt rätta personen, och jag besvärjer Ers Maj:t, i namn af allt hvad heligt är, i fäderneslandets och dess höga slägts, att återknyta de afbrutna förhållanderna, och att uppdraga åt hofstallmästaren Munck den föregående underhandlingen med drottningen, då Ers Maj:t anser olämpligt att personligen göra första steget.« 
<sec/>
– «Jag skall besinna mig. Vi få talas vid ytterligare. Det brådskar i alla fall icke. Några dagar förr eller sednare göra ingenting i en sådan sak.« 
<sec/>
– «Om nåd, Ers Maj:t! just vid detta tillfälle gör tidsutdrägten ofantligt mycket. Om hertiginnan föder en prins, innan man hyser ringaste hopp, att få thronföljden tryggad af drottningen, så vänjer folket sig att på hertigen öfverflytta förhoppningar, som böra vara Ers Maj:t ensam förbehållna.« 
<sec/>
(Förtretad) «Hertigen!.... och alltid hertigen!.... Öfverallt träffar jag honom i min väg .... Välan, riksråd Scheffer, jag har fattat mitt beslut: jag skall låta Muncken fråga sig före hos drottningen. Men denna underhandling måste förblifva en hemlighet mellan mig och drottningen, er och honom. Jag vill ej att flera få del af förtroendet. Det är mer än tillräckligt, äfven om saken aflöper efter önskan.« 
<sec/>
Vid återkomsten till slottet, skickade riksrådet Scheffer genast efter Badin, erinrade honom om de förbindelser, han ägde till konungahuset, alltifrån sin spädaste barndom: huruledes dess särskilta medlemmar hedrat honom med bevågenhet och förtroende om flera sina hemligaste värf: att nit och tystlåtenhet vore det enda, hvarigenom han kunde visa sin erkänsla, och att således denna pligt vore för honom heligare, än alla andra. 
<sec/>
Morianen bejakade detta, tilläggande, att han hoppades vid mera än ett tillfälle hafva lemnat bevis både på värman af sitt nit och på orubbligheten af sin tystnad, när den behöfdes eller anbefalldes. 
<sec/>
Scheffer meddelade honom nu, så varsamt omständigheterna medgåfvo, arten af det uppdrag, hofstallmästaren Munck finge af konungen att framföra till drottningen, och anmodade, till ändamålets befrämjande, Badin, att tillsäga sin hustru, drottningens kammarfru, under det heligaste tysthetslöfte, att försigtigt på förhand stämma drottningen till benägenhet för underhandlingen, på det hon ej måtte blifva alltför öfverraskad, när Munck anmälte sig till företräde. Scheffer, som visste, att Olivia hade sin höga matmoders öra, tillade försäkran om belöning för både morianen och hans maka, såvida förehafvandet vunne framgång; men hotade dem med straff och förföljelse, derest, i hvilketdera fallet som helst, någondera af dem lät för någon menniska undfalla sig en halfdragen anda om hela saken, eller något som med den stode i gemenskap. 
<sec/>
Badin utfäste sig till allt hvad riksrådet Scheffer föreskref, och utförde det med sin vanliga förslagenhet. 
<sec/>
Underhandlingen lyckades efter önskan. Ett möte beramades mellan de begge Majestäterna. Det föreföll i drottningens toilettrum. Munck och Olivia befunno sig i de angränsande, på hvardera sidan. Förklaringarne voro ömsesidigt hjertliga och utgjöto sig i tårar. De höga makarna öfverenskommo slutligen, att framdeles begagna gemensamt sofrum. 
<sec/>
Huru upp- och nedvändt likväl, då en kärlekssak skall behandlas som en statsangelägenhet, och då den kungliga högheten öfverallt står i vägen för hjertats små bestyr! 
<sec/>
Den granntyckte, fåfänge och misstrogne Gustaf såg drottningen gladare än vanligt, såväl vid middagen, som i aftoncirkeln. Han tillskref detta icke den naturliga orsaken – den inträffade försoningen –, utan hennes känsla af sin triumf. Det stack honom. Från detta ögonblick tyckte han sig läsa i fleras blickar en viss illparighet, ett hämmadt löje. Det förtröt honom ännu mer. «Hon har sqvallrat ur skolan« – tänkte han vid sig sjelf; ty på Scheffers och Muncks förtegenhet tviflade konungen icke – «jag skall näpsa henne dermed, att ingenting blir af hela vår öfverenskommelse.« 
<sec/>
Med vanlig sjelfbeherrskning visade han sig nu vid särdeles godt lynne, synnerligen artig mot drottningen och nådig mot hofkretsen. Men efter aftonmåltiden, i stället att taga sin gemål under armen och i hennes sällskap begifva sig till hvila, kysste han drottningen mycket förbindligt på handen, bugade sig med en lätt böjning på hufvudet för fruntimren, nickade åt karlarne, och drog sig tillbaka i sin vanliga sängkammare. 
<sec/>
Drottningen, återkommen till sin, brast ut i gråt. Det var dels smärtans, dels förtrytelsens tårar. Kammarfrun Olivia misslyckades i sina bemödanden, att ställa henne tillfreds och att skingra Sofia Magdalenas misstankar, det konungen haft för afsigt att drifva gäck med henne, och kanske just i detta ögonblick skrattade med sina gunstlingar åt hennes förlägenhet och missräkning. Och det blef ej första gången, hon vore en skottafla för bespottelse vid konungens utsväfningar i sina gunstlingars krets. 
<sec/>
Så snart Olivia blef ledig från drottningens uppassning, skyndade hon att söka upp morianen. «Det här är just en snygg historia, du inledt mig uti!« – yttrade hon till honom. – «Bättre hade varit, om allt, utan det här dumma upptåget, förblifvit på gamla foten. Drottningen tror att kungen har henne till sin narr, och Gud vet hvad man bör tänka.« 
<sec/>
– «Gif dig tillfreds, Olivia, och lugna ditt majestät; det här är min själ! för allvarsamma saker att gyckla med. Jag har visst icke narrat dig, och den herrn, som skickat mig, är för sträng, att låta mig löpa med limstången,« svarade Badin. 
<sec/>
Imedlertid sökte morianen upp riksrådet Scheffer och berättade honom hvad som förelupit mellan drottningen och hennes kammarfru, äfvensom hvad denna tillagt för egen räkning. 
<sec/>
– «Låt er hustru intala drottningen, att skicka efter hofstallmästaren Munck och förehålla honom, att han låtit nyttja sig till verktyg att förolämpa henne. Ju värre drottningen i det afseendet tilltygar konungens gunstling, desto bättre; ty så mycket säkrare bär han fram alltsammans till sin och vår nådigste herre. Det öfriga blir min ensak. Följ bara ni, kära Badin, skyndsamt och till punkt och pricka mina föreskrifter.« 
<sec/>
Det skedde. Morianen stålsatte sin hustru; Olivia drottningen; drottningen jemrade sig för Munck; han för konungen, som i sitt bryderi rådgjorde med Scheffer. 
<sec/>
Just detta hade denne beräknat och väntade. Han föreställde konungen omöjligheten att draga sig tillbaka, sedan första steget blifvit taget; att drottningen med skäl funne sig förnärmad, emedan hon nödvändigt måste tro, att man med flit velat göra henne till ett mål för åtlöje; att man ingalunda kunde påräkna tystlåtenhet af hvilken qvinna som helst, den der funne sig sårad i denna sin hela varelses ömtåligaste punkt; och det uppseende denna sak, en gång allmänt känd, skulle åstadkomma, blefve högst ofördelaktigt för alla deruti invecklade personer, ja, för sjelfva den kungliga högheten. 
<sec/>
Denna framställning medförde åsyftad verkan. Gustaf sände ännu en gång hofstallmästaren Munck till Sofia Magdalena med en förklaring, som hon fann, eller låtsade finna, nöjaktig. I hofvets sällskapskrets fick allting en gladare anstrykning. Efter aftonmåltiden, då tiden var inne att gå till hvila, gick konungen fram till drottningen och yttrade med sin utsökta belefvenhet, det han hade ett förtroende att göra henne mellan fyra ögon och utbad sig drottningens tillstånd, att få följa in i hennes sängkammare. Rodnande och småleende räckte hon konungen sin hand; öfverhofmästarinnan och kabinettskammarherren tillsades, att Deras Maj:ter för denna gången ej behöfde deras uppvaktning; de höga makarna nickade åt sin omgifning och försvunno i smårummen. 
<sec/>
Hofvet och sällskapscirkeln fingo stora ögon. Munck såg småslug ut; riksrådet Scheffer kunde ej dölja sin glädje. 
<sec/>
När Olivia klädt af drottningen, och konungen i hennes rum, närmast sängkammaren, låtit kammartjenaren gifva sig nattrock och tofflor, skyndade Olivia ut till sin man, att berätta honom, det Deras Maj:ter nu gått till hvila. Med denna kära nyhet hastade morianen till riksrådet Scheffer. 
<sec/>
Följande förmiddagen vid levern (som icke desto mindre, enligt vanliga etiketten, försiggick i konungens sängkammare, dit han i morgondrägt förfogat sig från drottningens) förkunnades offentligt den för riket hugneliga tidningen, att Deras Maj:ter numera lefde som äkta folk.  Konungens ansigte strålade 
<sec/>
Rikskanslern grefve Fredrik Sparres handskrifna dagbok antyder riksrådet grefve Carl Fredrik Scheffer såsom egentlige upphofsmannen till hvad som föregick Gustaf IV Adolfs födelse. 
<sec/>
En af presidenten grefve Munck skrifven och, under förpligtelse af ära och tro, själ och salighet, underskrifven samt med sigill försedd berättelse, upptager i de minsta omständigheter (till och med sådana som anständigheten förbjuder nämna för andre, än läkare och naturforskare) konungens och drottningens försoning samt närmande till hvarandra, hvilka underhandlingar Munck förmäler sig hafva, enligt konungens föreskrift, bedrifvit, och sjelf, jemte kammarfrun, varit tillstädes, då de kungliga personerna i början råkades. Denna grefve Muncks berättelse finnes – eller har åtminstone funnits – bland kabinettets hemliga handlingar. Korrt innan nedresan till det stora lustlägret i Skåne 1819 lät konung Bernadotte taga en afskrift af handlingen. 
<sec/>
– – –  «Efter några föreställningar öfvertaltes konun»gen (Gustaf III) att icke allenast afstå från den fat«tade föresatsen (om skilsmässa), utan ock att försonas «med sin gemål och lefva med henne på äktenskap«ligt vis. Detta skedde väl snarare, än man kunnat af fröjd, hvilken smittade angenämt hela hofkretsen. Det fanns blott en person, som – i mjugg, likväl – 
<sec/>
«vänta, men lemnade rum för nya intriger af farligare «beskaffenhet, som utmärkt denne konungs regering på «ett beklagligt sätt.« 
<sec/>
Dalbergska manuskriptet i Linköpings Gymnasiibibliothek. Se Östgötha Correspondenten den 18 Januari 1840. 
<sec/>
«Cette même année 1777 fut mémorable dans les «annales suédoises, par la réconciliation qui eut lieu «entre Gustave III et son épouse. Depuis l’époque de «leur mariage en 1766, jusqu’alors, ils n’avaient ja«mais vécu comme mari et femme. Cet événement «extraordinaire fut célébré par une grande fête, et «l’année suivante, par la grossesse de la reine.« 
<sec/>
Les Cours du Nord. Tome second. 
<sec/>
Denna Browns uppgift om förhållanderna mellan Gustaf och Sofia Magdalena från 1766 till 1777 står i strid mot riksrådet Rudenschölds uppgift till riksrådet Fleming, i ett bref den 20 Oktober 1768 (infördt uti Historisk Tafla af f. d. konung Gustaf IV Adolfs första lefnadsår, (sidorna 294–295), der följande strof förekommer: 
<sec/>
«Ce qui fait pour le moment présent un sujet de «satisfaction bien interessant, c’est que la Princesse est, «dit-on, enceinte: du moins les cavaillers du Prince «en ont parlé avec un air de certitude à quelqu’ un «qui est mon auteur.« 
<sec/>
Vid ett förmiddagsbesök, som sedermera vice presidenten Ehrenheim i slutet af 1778 gjorde grefve Munck, då beboende en statsvåning i grefve Pehrs hus vid gamla Norrbro, låg på ett mahogonybord i hans toilette en dyna af purpur, med breda guldgramoner och toffsar af guld med buljoner i hörnen. Detta hy&#x00AD; svor och bet ihop tänderna, och hvars tvungna småleende samt, öfver hufvud, konstgjorda belåtenhet omisskänneligt syntes tillkommen på beställning. De förstulna blickar, han stundom slungade på Gustaf och Sofia Magdalena, hvilka begge nu hade ett mera tillfredsstäldt och inbördes förtroligt utseende, än tillförne, voro hemska, som Cains. 
<sec/>
ende åter var öfverhöljdt af dyrbara juvelsmycken, bestående i en briljanterad crachan, tvänne briljanterade guldur, med vidhängande kedjor af diamanter (den tiden hörde till prakten att bära två ur med kedjor), tvänne omgångar af sko- och knäspännen, i olika former, också af juveler, samt ett par ringar med stora solitärer. Ehrenheim uttryckte sin förundran och beundran öfver alla dessa herrligheter, vid hvilkas åseende han sade sig bli alldeles blind. «Det är en skänk, «som drottningen skickat till mig för en stund sedan« – yttrade Munck – «för det jag haft den lyckan, att «åter ledsaga konungen till hennes sängkammare, efter «så många års lit à part.« 
<sec/>
Tidningen «Fäderneslandet«, N:o 28, lördagen den 13 April 1833, uppsatsen: «Anekdoter om Svenskar.«. 
<sec/>
Adolf Fredrik Munck var född 1749; blef page 1765; kammarpage 1767; förste kammarpage 1772; hofstallmästare och R. S. O. samma år; förste hofstallmästare 1777; friherre och ceremonimästare vid Kongl. Maj:ts orden 1778; landshöfding i Upsala län 1788; grefve och president i Kammarrätten samma år; serafimerriddare 1790; en bland dem som förde regeringen under Gustaf III:s utrikes resor; landsflyktig efter konungens död 1792 och beröfvad alla sina företrädesrättigheter; dog, ogift, i Toscana och Massa di Carrara den 18 Juli 1831 och slöt sin grefliga ätt lika snöpligt, som hans upphöjelser i statens tjenst oförtjent börjat. 
<sec/>
När hofvet korrt derefter bröt upp från Gripsholm och flyttade till Ekolsund (der, på samma sätt som någon tid sedermera på Stockholms slott, konungaparet lefde på lika fot, som nu förmälts om vistelsen på Gripsholm), afslog hertigen af Södermanland att göra sällskap, under föregifvande, att hans gemåls belägenhet fordrade ett mindre bullersamt lefnadssätt. Egentliga orsaken var, att Carl hade svårt att lägga band på sitt elaka lynne, det han ej vågade gifva luft i sin brors, konungens, närhet. I stället sökte han nu återvinna deras mors vänskap. Fastän Lovisa Ulrika satte mindre värde på Carl, än på Gustaf, älskade hon dem egentligen ingendera; men hatade Sofia Magdalena. På detta hat byggde hertigen af Södermanland nu sin plan och sina förhoppningar. Aldrig såg man honom så inställsam mot sin mor, som åren 77 och 78; aldrig besökte han så enträget Fredrikshof. Här blandade han malört i konungahusets glädjebägare och, retande alla modrens lidelser, anfallande hennes svaga sidor, lyckades att bringa Lovisa Ulrika i harnesk mot Gustaf och hans gemål, utan att hvarken kunna, eller egentligen bekymra sig om att, vinna enkedrottningens hjerta åt sig. 
<chapter/>
<chaptername>TolfteKapitlet</chaptername>

<chaptername>TOLFTE KAPITLET.</chaptername>

<sec/>
General Pechlin hade någon tid dragit sig undan den politiska skådeplatsen, der han, under dåvarande förhållanden, ansåg ingenting väsendtligt kunna uträttas. Hans friherrinna fortfor att vistas vintrarna i Stockholm, der hon till och med stundom for till hofvet; men generalen sjelf bebodde hela året sin egendom Åhlhult i Calmare län. Till utseendet var han en ifrig landthushållare. I den tarfligaste klädsel vandrade han öfver sina gärden, besökte ladugård, stall och loge, samtalade med gårdsfogden och arbetsfolk; men om man sett honom postdagarna i sitt skrifrum, då han visste sig vara obemärkt: med hvilken skyndsamhet han läste upp hänglåset på den gamla smutsiga postväskan af läder, hvars färg skiftade mellan svart och brunt: huru han ordnade tidningarna i tvänne högar – hufvudstadens på ena sidan och de tyska på den andra –, derefter granskade utanskrifter och sigill, för att bestämma den ordning, i hvilken han skulle bryta sina bref: huru han gömde dem, som angingo hushållsangelägenheter och penningar till sist, dernäst sin hustrus, och först öppnade dem, han igenkände vara från politiska vänner: den sora kunnat se hans i allmänhet och då han trodde sig bemärkt af någon, hvem som helst (den förtrognaste icke ens undantagen), lugna blick och stela anletsdrag få lif och rörelse, när han träffade någon underrättelse af vigt, någon vink om förestående brytningar, något djupsinnigt omdöme: – den kunde omöjligt undgå att finna, det landthushållaren Pechlin blott utgjorde en larf åt partichefen. 
<sec/>
En dag, då han öppnade postväskan, blef han på en utanskrift varse Curts stil. «Godt!» mumlade han, halfhögt, lade postväskans öfriga innehåll å sido, bröt sin väns bref och läste: 
<sec/>
«Stockholm den 30 Oktober 1778. 
<sec/>
«Min värdaste broder! 
<sec/>
«Just i ögonblicket kommer jag ned från rikssalen, der konungen hälsat ständerna. Hans tal klinga storståtligt – det nekar ingen –; men skärskådar man närmare innehållet, så upplöser sig hela herrligheten i konungadömets och följaktligen hans egen gudomliggörelse. Gustaf Adolfs regeringssätt sväfvar beständigt på hans tunga; men han går omkring ständernas rättigheter, som katten kring het gröt, och jag räds, att han i sitt sinne lurar på Carl XI:s styrelseform. Om vår Holstein Gottorpare får att göra med lika eländiga stackare till folkombud, som fordom Pfaltz-Zweibrückaren hade, så är det snart förbi med ända till skuggan af svenska friheten. 
<sec/>
«Throntalet innehöll, bland annat, en rätt passande sorgebetygelse öfver Linnés frånfälle vid årets början. Den vann bifall af alla; ty gubben gjorde vårt land heder, såsom sin tids störste vetenskapsman, och blandade sig aldrig i politiska saker, som lågo utom hans begrepp och verkningskrets. Kungen stötte således ingen, då han berömde den hädangångne, och Linné hade dessutom Riksens Ständer att tacka för sin första uppmuntran, många vetenskapliga uppdrag och frikostiga understöd. Sorgebetygelsen var i alla afseenden på rätta stället och gjorde ett angenämt intryck. Förut har kungen sjelf gjort upp ritningen till den skådepenning, han låtit slå öfver Linné. På ena sidan synes den frejdade mannens bröstbild, och på den andra en Cybele i sörjande ställning, omgifven af de tre naturens rikens sinnebilder. Inskriften lyder: ”Deam luctus angit amissi” och i afskärningen: ”Post obitum. A. D. Januarii 1778. Rege jubente.” 
<sec/>
«Statsverkets tillstånd afmålas särdeles blomstrande. Det skall ej på 50 år befunnits i så förträffligt skick. Detta är naturligtvis en pisksläng åt frihetstiden, som det nu är på moden att smäda. Jag har likväl mina egna tankar om kung Gustafs statshushållning. Alla hans nöjen, lustbarheter, fester, resor, skådespel, smekungar, byggnader, skalder, konstnärer, konsstycken, och upptåg af tusen slag kosta så ansenliga summor, att de, enligt min öfvertygelse, ej kunna bestridas med de vanliga statsintraderna. Vi få väl se huruvida den så godt som enrådande konungen kan efterskänka folket skatterna på samma sätt, som den store statsmannen Arved Horn gjorde i salig kung Fredriks tid. 
<sec/>
«Mångas ögon hafva eljest blifvit öppnade af den betydelsefulla strofen i riksdagskallelsen: «att i be«traktande af den märkliga välsignelse, hvilken satt «konungen i stånd att mindre behöfva ständernas «biträde till dess regerings understöd, hade han dra«git i betänkande att sammankalla dem, så framt «icke den store Guden behagat uppfylla måttet af sin «nåd emot konungen och riket, genom drottningens nuvarande med lifsfrukt välsignade tillstånd.» 
<sec/>
«Kungen behöfver således ej vidare Riksens Ständer (sannerligen tror jag också, att riket just derföre behöfver dem så mycket mera), och det lärer hädanefter endast bli af gunst och nåd, han sammankallar dem. Den der bekännelsen var nästan för mycket kungligt dumdristig och röjer huru rotfästad, han nu anser sin makt. De mest blinde hafva börjat bli klarsynte. Sjelfve Sprengtporten – en af 72 års verkmästare – funderar på vanskligheten af sitt opus. För att hålla honom vid godt mod, säges ett blått band vara honom ämnadt, liksom åt Horn, hvilken jag misstänker, att från«Gustafsvän» lätt kunna förvandlas till «Gustafsfiende», så vida «Gustafsnåd» upphör. 
<sec/>
«Fersen är väl i vantarna vid hofvet; men krypare är han icke, det måste man medgifva, ehuru hans och våra åsigter äro helt olika i öfrigt. Han håller sig mycket rak mot det eländiga hofpartiet. Min oförgripliga mening är, att kungen af fruktan fjäsar honom, men af själ och hjerta skulle fröjda sig, om Fersen, med en qvarnsten kring halsen, låge på hafsens djup.» 
<sec/>
«Toll bär näsan högt och börjar spela en betydande roll. Du hade rätt, då du för några år sedan påstod, att mannen vore stoff att göra af. Han har verkligen mycket hufvud och bestämdhet, är driftig och dristig; men grundsatser saknar han helt och hållet, utom den, att blindt hylla ett oinskränkt konungavälde. Han är Gustavianernes pelare och själen i det konungska partiet. Sjögasten Lilljehorn, Bergenstråhle i Svea Hofrätt samt en hop af 72 års verkgesäller och öfriga stympare höra till svansen. 
<sec/>
«Med kung Gustafs senat står det, Gud bättre! jemmerligt till. Tacka vill jag frihetstidens rådkammare; den var dock något helt annat! Desse nu varande rådsherrar, till och med de, som tillhört gamla uppsättningen, äro vordne fullt ut så mycket hofmän, som statsmän och senatorer, och sätta högre värde på konungagunsten, än på landets aktning och förtroende. Hvad jag minst skulle trott, och som likväl ty värr! ej kan nekas. är, att sjelfve Höpken böjer sig under kungens vilja. Så kräftfrätande är ett regeringssätt, der det ärftliga konungadömet lemnas lösa tyglar! I allmänna tänkesättet hafva de gunstiga herrarne kommit ansenligt till korrta, sedan de gåfvo sviga för konungens onda kynne i Götha Hofrätts sak. Allmänheten, som ej vet, att Beckfriis, Posse, Schwerin, Ad. Horn, Liewen, Ant. Wrangel, Stockenström och Hermansson ingen del hade i domslutet, skär dem också alla öfver en kam. Ja, Gustaf III:s rådsherrar stå nästan lika illa till boks, som Carl XI:s och Carl XII:s kongl. råder. 
<sec/>
«Du saknas här, ej endast af vänner, utan fastmer af statsmän. Det kan visserligen vara djupt beräknadt, att söfva leoparden, medelst den låtsade likgiltighet för allmänna ställningen, som din frånvaro denna gång antyder. Imedlertid fägnar den ej ringa högsta vederbörande. Din friherrinna berättade mig, att, på en cour för ett par dagar sedan, konungen, med sitt vanliga hyckleri, visat henne utmärkt bevågenhet och mycket enträget frågat, huruvida du vore att förvänta till riksdagen. Med den själsnärvaro och finhet, som äro din fru så egna, svarade hon nej; men utfäste sig, både att skrifva efter dig och att ansvara för din inställelse, om konungen önskade det. Svarets fintlighet öfverraskade, men behagade honom, som ej kan frånkännas egenskapen att förstå sig på dylikt kram. Också sade han henne genast en af dessa artigheter, som den gynnaren alltid har till hands och så listigt vet att begagna för sina afsigter. Han bad henne dock för Guds skull ej göra sig omak med ditt efterskrifvande . 
<sec/>
«Att Frietzsky och Hummelhjelm äro bland dem, man kan lita på, förefaller dig säkert ej oväntadt; men, hvad tycker du väl: hertig Carl visar sig mer och mer fryntlig emot dem, som se surmulna ut! Detta står i sammanhang med drottningens dagligen väntade nedkomst, om hvilken de vidunderligaste rykten äro satta i omlopp: rykten, som till och med kunna spåras från Fredrikshof och Rosersberg. Sigrid Storråda, som aldrig tålt sin äldsta sonhustru, har begagnat detta tillfälle, för att helt och hållet krossa henne. När gumman blir retad, skyr hon inga utvägar att läska sin ögonblickliga vrede. Hennes ånger kommer, som vi veta af gammalt, post festum. För att bringa henne alldeles utom sig, har hertigen gräft upp den gamla historien om enkedrottningens och salig Sinklairs fordna förhållanden till hvarandra  och intalat modren, att hans svägerska vore 
<sec/>
Historiskt. 
<sec/>
I Claes de Frietzkys egenhändiga anteckningar förekommer följande strof: 
<sec/>
«Öfversten baron Sinklaire viste sig vid början af «1761 års riksdag mycket tillgifven åt Mössorna; men den, som gifvit fart åt detta prat. Hertigen har stark fallenhet att fiska i grumligt vatten. Den kunde framdeles användas, att hålla den stormäktigste brodern i tygeln, om jag ej hört af pålitligt folk, som känna prins Carl, att man aldrig kan bygga på hans aftal och utfästelser, utan att han, till och med i hopp om en ringa fördel för ögonblicket, uppoffrar framtiden och alla, som förtro sig åt honom. På de nu för handen varande tvisterna inom konungahuset kunde eljest med allt skäl lämpas ordspråket: att när tjufvarna råka i lufven på hvarandra, så får bonden sin ko igen. 
<sec/>
«Som hvarken modern eller andre sonen förstå att dölja sitt spel så illparigt som den äldste, så fick han väder af den soppa, gumman och hertigen kokat ihop; och nu gjorde han en mästerkupp, hvars make i spetsfundighet sjelfve Mazarin näppeligen kunnat åstadkomma. Han höll ett sammanträde med alla medlemmarne af sitt hus och samtlige Riksens Råd och framställde för dem till gemensamt öfverläggningsämne de rykten, som blifvit utspridda, i anledning af drottningens fruktsamma belägenhet. Du kan lätt föreställa dig enkedrottningens förtrytelse och hertigens förskräckelse, då konungen så öppet och allvarsamt gick dem löst på lifvet. Naturligtvis tordes ingen nu vidkännas saken och allesammans betygade med en mun, som man säger, den högsta afsky 
<sec/>
«det var endast en följd af dess tillgifvenhet för hofvet «och i synnerhet drottningen; också debiterade chro«niken, att han var Dess amant.» för bakdanteriet. «Dessa yttrade tänkesätt och den«na upprättelse skulle gjort till fyllest», – tillade nu den listige konungen – «om frågan rörde blott mig «och min gemål enskildt; men den gäller äfven Sve«rige och ingriper i dess framtid, och derföre måste «något så eftertryckligt åtgöras, att motgiftet finnes «oafbrutet och outplånligt till hands, till och med i «den osannolika och bedröfliga händelse, att giftet «fortplantades på kommande slägten.» Han äskade derföre en skriftlig förklaring, genast uppsatt och underskrifven: att de med bestörtning och harm fått underrättelse om förrädiska rykten, som illasinnade sökt i löndom utsprida, åsyftande att kasta en skugga af tvetydighet öfver drottningens med lifsfrukt välsignade tillstånd: att samvete, heder och fosterlandskärlek ålade dem, att inför samtid och efterverld protestera mot dylika rykten, hvilkas tillkomst man haft den lögnaktiga skamlösheten att dikta på enkedrottningen och medlemmar af konungahuset, rykten för hvilkas sanningslöshet de buro den största afsky: och att de voro skyldige sitt hjerta, sanningen och sin pligt uttalandet af den bestämda och innerliga öfvertygelse, att det barn, drottningen bure i sitt sköte, vore Deras Majestäters samt följaktligen svenska thronens laglige afvinge, hvilken de således, jemte den höga modern, inneslöto i Försynens hägn och anropade Gud om drottningens lyckliga förlossning. 
<sec/>
«Denna förklaring, som skulle gjort till fyllest om det varit fråga till och med att som eget upptaga ett hittebarn från någon barmhertighetsinrättning, underskrefs af enkedrottningen, begge hertigarne, hertiginnan, prinsessan och samtlige Riksens Råd . När det gäller knep och motknep, brukar man säga, 
<sec/>
Originalet till denna i både historiskt och politiskt afseende så märkvärdiga och högvigtiga handling förvaras, i försegladt omslag, uti Kabinettets hemliga hvalf, såvida den icke blifvit bortröfvad efter 1809. Törhända innehåller den i Upsala nedsatta Gustaf III:s kista, hvilken kommer att öppnas femti år efter hans död, också ett exemplar af samma dokument. I alla fall finnes åtminstone en afskrift, lika fullgiltig som originalet, – också i försegladt omslag – bland Riddarhusets deposita. Denna afskrifts likhet med hufvudskriften är nemligen intygad af samme samtlige Riksens Råd och, jemte underskrifterna, med deras signeter bekräftad, hvilka ofvan finnas tecknade under sjelfva handlingen. Lovisa Ulrika har ensam skrifvit under på öfversta raden (alldeles som presidenterne i rikets kollegier) och på de nästföljande, bredvid hvarandra, de begge hertigarne, hertiginnan och prinsessan. Nedanför dem äro Riksens Råds namn radvis, efter ålder i tjensten, och under hvarje namn på handlingen finnes personens sigill. Författaren har med egna ögon läst den i Riddarhuset förvarade afskriften, då H. E. grefve De La Gardie, nyss blifven Riddarhusdirektionens ordförande, lät Riddarhus-sekreteraren Lagerheim bryta förseglingen och taga en copia (hvilken förmodligen finnes bland grefvens samlingar på Löberöd). Ungefärliga innehållet och formela beskaffenheten af denna statshandling, uthändigad under drottning Sofia Magdalenas hafvande tillstånd med kronprinsen Gustaf Adolf, är här antydd, utan att likväl Morianens författare tilltror sig kunna med diplomatisk noggranhet ur minnet återgifva ordalagen. Sedan afskriften blifvit tagen af Riddarhusets exemplar, förseglades det ånyo med grefve De la Gardies och Riddarhus-sekreteraren Lagerheims signeter. att fan råkat ut för mor sin; men här är det ännu värre, då modern råkar ut för son sin, och hertigen är sannerligen för korrt i rocken, att lura en sådan räf, som kungen. De rörelser, som just nu föregå på andra halfklotet, bibringa mig det glada hopp och den fasta förtröstan, att förnuftet, friheten och rättvisan en gång till här i verlden skola kräfva ut sin rätt, Roms bättre dagar ånyo randas för folken och de ärftliga regentslägternas ormyngel, endast skapadt för att pina, suga och förgifta, varda utrotadt från jorden. Jag vet, att du tycker mera om ett regeringssätt, der man låter en grannt utsirad docka, till hvars alla krumbugter man sjelf håller trådarna med stadig hand, nicka som en chinesisk pagod, i spetsen för de styrande; men så får du också förlåta mig min åsigt om denna dyra, oftast besvärliga dockas umbärlighet, och om vådan att hafva en sådan, derest trådarna, som leda hennes rörelser, brista af ålder, ränker eller ansträngningar. 
<sec/>
«Mitt umgänge i hufvudstadens sällskapskretsar är denna gången ej särdeles vidsträckt. Ett onådens föremål, en afsatt och förföljd embetsman kan på sin höjd vara välkommen gäst hos dem, som med öppet vizir bryta lans med hofvet. Endast Schröderheimska huset gör härifrån ett undantag, och det är henne, jag har att tacka derför. Hon är i själ och hjerta ingenting mindre, än Gustavianskt sinnad. Firad, äfven på hofvet, både för sin skönhet, sitt hufvud och sin umgängeston, förargar det henne likväl, att den löjligt fåfänge konungen egnar ändå större uppmärksamhet åt den gamla adelns fruar och döttrar, och hans öppet uttalade sats, att fruntimren skola tänka blott på sina hushåll, sina nöjen och sina behag, men aldrig på staten, dess värf och män, har lagt lök på laxen. Så väl af vänskap för sin man, som af omtanka att ej störa hans framgång, är det väl ännu egentligen mellan fyra ögon till personer, på hvilka hon kan lita, som hon ger sina tänkesätt luft; men i mjugg fägnar det henne mera, då kungen förlorar en anhängare, än hennes man sjelf, då någon affaller till hans beskyddare. Schröderheim är, i afseende på mig, mellan två eldar: kungen och sin hustru, lyckan och sin öfvertygelse, hofgunsten och sitt hjerta. Men, vare sig beräkning att synas fördragsam eller verklig likgiltighet för sällskapsförbindelser: allt nog, Gustaf III låtsar sig icke märka, med hvilka hans gunstlingar umgås i hvardagslifvet, och bemöter personligen dem med artighet, som han har ett horn i sidan till. Hemligen torde väl under allt detta ligga något försåt eller hopp, att locka affällingar och späcka de konungskes leder. Schröderheimska huset lefver dessutom på ett alldeles eget sätt. Han och frun bjuda hvar sina vänner, som sammanträffa, rätt ofta utan att känna hvarandra ens till namnet, och framställas än af värden för värdinnan, än af värdinnan för värden. I hvimlet här af embetsmän uti och ur tjenst, skalder, konstnärer, statsmän, landthushållare, köpmän och brukspatroner, blir man knappt varse en person mer eller mindre, och saknar rådrum att kontrollera hvarandras politiska åsigter. Jag har i alla fall en särskild anledning att synas utan uppseende hos den kunglige gunstlingen, sedan min son blifvit upptagen nära nog som eget barn. Han lär sig derigenom känna folk och verlden samt får hvad man förstår med lefnadsvett; likväl börjar jag frukta för smittan af all den flärd, som der omger honom, och för den 22-årige ynglingens alltför vackra 24-åriga fostermor, som kallar honom sin «provinsros.» Det felades blott i mina missöden, att min ende son blefve bortskämd; jag nödgades då taga honom derifrån. Hans vistelse i det hittills barnlösa Schröderheimska huset kan ej rimligen misstänkas för egennyttiga afsigter å min sida, ty Schröderheim, så gunstling han är, har ingen annan rikedom, än på skulder och borgenärer; men den i öfverflöd. 
<sec/>
«Jag har gömt det bästa till sist: det är hos din vördnadsvärda friherrinna, jag har mitt stamhåll. Hon håller åt mig alla dagar en plats öppen vid sitt bord, har upplåtit mig dina hvardagsrum, och det är vid ditt eget arbetsbord, jag skrifver detta bref. När riksdagen är slut, får du ett besök på Ålhult af 
<sec/>
Din oföränderligt trofaste vän, 
<sec/>
Curt.» 
<chapter/>
<chaptername>TrettondeKapitlet</chaptername>

<chaptername>TRETTONDE KAPITLET.</chaptername>

<sec/>
I samma kabinett på Fredrikshof, der läsaren blef införd i sjunde kapitlet, sutto en afton enkedrottningen och prinsessan helt ensamna. Modern, uppbragt och bitter, gick häftigt fram och tillbaka på golfvet: dottern, med förgråtna ögon och näsduken i ena handen, lutade i hörnet af en divan hufvudet mot den andra. Uppvaktningen, som blifvit aflägsnad till ett af de yttre rummen, syntes dela det elaka lynne, som beherrskade de kungliga personerna. I armstakarna på marmorskifvan framför den väggfasta spegeln brunno några ljus, äfvensom i kronan. Väggarna voro prydda med afbildningar i bröststycken af konung Fredrik Wilhelm I och Georg I:s i England dotter, drottning Sofia Dorothea i Preussen, Lovisa Ulrikas föräldrar, Fredrik II derstädes, hennes bror, Adolf Fredrik i Sverige, hennes framlidne gemål, samt derunder, i mindre storlek, hennes fyra barn, bland hvilka likväl taflorna, föreställande de begge äldste, Gustaf III och hertig Carl, voro betäckta med förhängen af grönt sidentyg. På marmorskifvan mellan armstakarna knäppte en bordstudsare, och framför divanen stod ett sybord af mahogny på hvilket lågo, bredvid prinsessans sömnad, tvänne brutna bref. Äfven på detta bord brunno ett par hvita vaxljus i silfverstakar. 
<sec/>
– «Redan sju!» – utbrast prinsessan och spratt till på divanen, der hon satt, då studsaren slog – «och Badin hörs icke af med Charlotte. Min Gud, om någon olycka träffat den stackars flickan! 
<sec/>
– «Alltför möjligt!» – svarade enkedrottningen, barskt – «det hör väl till mitt bittra öde, att du också skall göra mig sura dagar, på det jag må kunna läggas i grafven af sorg öfver alla mina barn.» 
<sec/>
– «O, himmel! hvarmed har jag förtjent dessa hårda ord af min eljest så hulda moder?» – återtog prinsessan, snyftande af gråt. 
<sec/>
Lovisa Ulrikas och Sofia Albertinas ögon möttes och modershjertat veknade. «Du vet om jag älskar dig!» – fortfor den förra – «men dina begge äldste bröders ovärdiga uppförande kunde vara i stånd att qväfva naturens känslor i mitt bröst.» 
<sec/>
– «Jag är långt ifrån att vilja försvara dem, och Carl, som ställt till alltsammans, har ej ens någon ursäkt i harmen öfver hvad som föregått hans öfverilning; men de äro likväl mina bröder; jag bör, jag måste anropa ditt ädelmod, bästa, dyrkade moder! att ännu en gång förlåta dem, för Fredriks skull och för min, som äro dig så kära och som med vett och vilja aldrig gjort dig emot.» 
<sec/>
– «Nej, det här har gått för långt, att kunna försonas. Gustafs förolämpning är för sårande och offentlig, och Carls dubbelhet och lumpenhet äro ändå nästan ännu förhatligare. Jag förlåter dem aldrig.» 
<sec/>
Prinsessan visste af gammalt, att så länge vreden brusade i enkedrottningens själ, talade man förgäfves till henne om försonlighet. Sofia Albertina upphörde derföre nu, att lägga sig vidare ut för sina begge äldste bröder, med föresats att afbida något lägligare tillfälle. 
<sec/>
En vagn rullade in på borggården. 
<sec/>
– «Ändtligen kommer Badin med Charlotte» – yttrade prinsessan lifligt. 
<sec/>
I stället inträdde hertig Fredrik. 
<sec/>
– «Jag väntade ej, att få se dig här» – tog enkedrottningen till ordet. «Du har således mera aktning för din mor, än Gustaf, och mera aktning för dig sjelf, än Carl. 
<sec/>
– «Jag beklagar mina bröder, som ådragit sig min ömma mors misshag; men jag begriper icke på hvad sätt jag kunnat ådraga mig sådana misstankar?» 
<sec/>
– «Du har ej visat dig hos mig på några dagar. Jag fruktade derföre, att du fått ett anfall af Carls fega försigtighet. Se här, läs sjelf, så vida du ej redan af dina bröder eller vid deras hof hört berättas den vackra historien.» 
<sec/>
Enkedrottningen tog de begge på sybordet liggande brefven och räckte dem åt hertigen. 
<sec/>
De voro ställda till henne från de begge äldste sönerne. Konungen bad henne icke visa sig vid hofvet eller ute, så länge högtidligheterna fortforo, i anledning af kronprinsens födelse. Hennes förhastade, ehuru sedermera återkallade, yttranden angående drottningens välsignade tillstånd voro denna, så väl som allmänheten bekanta. Konungen låtsade befara, dels att hans gemål kunde lida några för helsan skadliga sinnesrörelser af ett sammanträffande med svärmodern, innan de äfventyrliga dygnen under barnsängstiden voro förbi; och dels, att folket kunde tillåta sig förolämpningar mot enkedrottningen, om det såg henne vid fester, hvilkas lyckliga orsak hon misstänktes hafva åsyftat att förbittra. Konungen besvor derföre sin mor i de artigaste uttryck, att hålla sig inne tills vidare, och hade, af skyldig omtanka för hennes personliga säkerhet, låtit förstärka hedersvakten vid Fredrikshof. Det var, med ett ord, en fin och höflig, men begriplig och bestämd tillsägelse om arrest på sitt slott, hvilken Lovisa Ulrika, under då varande omständigheter, ansåg betänkligt att trotsa. 
<sec/>
Prins Carl åter förmälte, att hans gemål fått underrättelse om innehållet af konungens bref och att, för att undvika hans misstankar och vrede, hertigen bad sin mor ursäkta, att han icke besökte henne, så länge hon nödgades hålla sig inne i kraft af konungens begäran; att hertigen gjorde detta af klokhet, för att så mycket förr blidka konungen mot dem begge; och att han (Carl) i sammanhang dermed anhöll, det enkedrottningen under tiden ej måtte skicka några bud eller bref till honom, hvilket skulle reta konungens nyfikenhet och misstankar. 
<sec/>
– «I sanning, min älskade mor», – sade hertigen af Östergöthland, i det han återlemnade brefven – «denna gången åtminstone är er förtrytelse billig, och jag delar den af allt mitt hjerta. Gustafs uppförande är oförsvarligt; Carls är dessutom lågt på köpet. O, att öfvermåttet af min sonliga kärlek och uppmärksamhet kunde godtgöra hvad mina äldre bröder felat!» 
<sec/>
Prinsen kysste sin mors hand; hon omfamnade honom och svarade: 
<sec/>
– «Se der en son, som vore värdig en thron, och thronen nödgas jag lemna åt söner, som äro ovärdige den äran, att hafva burits under mitt hjerta!» 
<sec/>
– «O, min bror, min Fredrik! – utropade prinsessan och slöt honom i sin famn – «huru skönt ditt ädla hjerta framlyser i hela ditt uppförande! Hvad du förtjenar, att blifva älskad och lycklig!» 
<sec/>
– «Men, säg mig uppriktigt, Fredrik, om du tycker, att jag bör underkasta mig Gustafs förolämpande önskan och hålla mig inne några dagar; eller är det icke bättre och mig värdigare, att jag öppet visar, att en moders, ett krönt hufvuds vilja icke beror af nycken hos en onaturlig son, som händelsevis blifvit kung?» – frågade enkedrottningen. 
<sec/>
– «Försigtigheten, min älskade mor, bjuder, att vid detta tillfälle foga sig efter den vink, Gustaf gifvit: icke derföre, att jag misstror honom ända derhän, att han skulle vara i stånd till våld, i något fall, mot sin egen mor, ett krönt hufvud; men Gustaf är folkets afgud: folket gläds och jublar öfver kronprinsens födelse: det känner de olycksaliga tvister inom vårt eget hus, som föregått denna stora händelse: folket skulle kunna gå till ytterligheter, om det, vid min mors åsyn, af någon intalades, att ni visade er, för att håna den allmänna hänryckningen; ty endast min mor tillskrifver folket vår bedröfliga oenighet; Carl har dragit sig tillbaka och .....» 
<sec/>
– «Du tystnar? Fullborda meningen!» 
<sec/>
– «Han är min bror; men ........ min mor bör känna allt: ja, Carl har i hemlighet underblåst ryktena, att ni ensam vore upphofvet och skulden till de öfverilade utlåtelser, som vi alla samt- och synnerligen sedermera skriftligen återkallat, och hvilka folket anser hafva åsyftat, att förbittra Gustafs, min svägerskas och hela Sveriges fröjd.» 
<sec/>
– «Sveriges fröjd! Ja, så heter det ju alltid! Jag vet af gammalt hvad den betyder, till och med på runstycket hvad den kostar. Det är icke mig, man dårar med sådana upptåg!» 
<sec/>
– «Förlåt, min mor, denna gången irrar ni er. Glädjen öfver kronprinsens födelse är så allmän och så liflig, att man omöjligt kan betvifla dess uppriktighet. Jag har dertill varit ögonvittne och på olika håll. Medan förlossningen afbidades och pågick voro ej allenast slottets rum fullproppade af allt slags folk: hofvet, embetsmän, officerare, prester, skalder, konstnärer, borgare, till och med ur handtverksklassen, possessionater från landsorten och Gud vet allt hvilka och huru många, utan till och med borggårdarna och slottshvalfven, långt ut åt Lejonbacken, Slottsbacken och Kyrkobrinken, ja, på andra sidan muren vid Trångsund stodo som en molnsky af menniskor. Så snart thronarfvingens födelse förkunnades, blefvo hurraropen der ute så starka och uthållande, att det lät som derest folket velat öfverrösta kanonerna, hvilkas dunder fortskyndade underrättelsen till dem, som vistades längst bort på malmarna. Inne i slottsrummen betedde man sig, i ordets hela bemärkelse, alldeles som hänryckta. Personer, hvilka kanske förr aldrig varit under samma tak, omfamnade, kysste och lyckönskade hvarandra. Riksrådet och handtverkaren räckte hvarandra händerna och språkade, som hade de varit gamla bekante. Hof-fruntimret och landtjunkare samtalade med syskons förtrolighet. Man gret, man skrattade, man skrålade, så att örhinnorna kunnat spricka. När öfverhofmästarinnan bar omkring barnet i stora galleriet, blef det ett sådant väsende, att jag undrade, om icke den nyfödde skulle skrämmas till döds af larmet. Jag förstår ej, huru drottningen, som låg helt nära, kunnat slippa ifrån detta med lifvet. Ja, man knäppte ihop händerna och läste högt böner för den späde prinsen. Föga fattades, att man äfven der sjungit psalmer och stämt upp ett Te Deum. När Gustaf visade sig i galleriet, hade man så när klämt ihjäl honom af lutter välmening och förtjusning. Man kysste hans händer, till och med hans kläder, och ni vet, min mor, om han kan vara älskvärd och hänförande, då han vill! Och sådan som då har jag till och med aldrig sett honom. Hans stora ögons blixtar voro på en gång glädjens, snillets och majestätets. Han tog till höger och venster personer i famn och samtalade med alla, som nalkades honom eller dem han råkade i sin väg. Han var i sanning gudomlig, och som sådan blef han nästan dyrkad ....» 
<sec/>
– «En gud mot alla andra, är det endast mot sitt eget blod, sin mor i synnerhet, han är en djefvul! – föll enkedrottningen i talet. 
<sec/>
– «Den allmänna hänryckningen är långt ifrån icke ännu slutad – återtog hertigen –. «Stockholms borgerskap undfägnar just i afton menigheten med mat och dryckesvaror gratis, i en 80 alnars lång sal af bräder, uppslagen på Norrmalmstorg, framför Castenhoff och Leijelska huset, med hufvudsidan åt slottet. Jag kunde knappt arbeta mig fram genom folkmassan, då jag för en stund sedan tog transparenten på byggnaden i ögonsigte. Den föreställer hufvudstadens glädje öfver kronprinsens födelse, med dessa orden: «Amor urbis et orbis.» . 
<sec/>
– «Sannerligen, den, som icke genomskådat Gustaf, skulle kunna falla på den tankan, att han yrkat det jag ej måtte visa mig ute, af verklig omtanka att skona mig för följderna af folkets närvarande sinnesstämning.» 
<sec/>
– «Och detta är också allmänna meningen.» 
<sec/>
Ofvanstående företeelser i de kungliga rummen vid Gustaf IV Adolfs födelse äro hemtade från ett åsyna vittnes berättelse. 
<sec/>
Stockholm af Elers. Andra delen, sidan 151. 
<sec/>
– «O, den listige hycklaren! Huru slugt han beräknar allting! Huru han alltid förstår, att på en gång främja tvänne olika ändamål! Under det han nu håller mig som ett slags fånge i mitt eget slott (ty något annat betyder icke min nyligen fördubblade hedersvakt), inbillar han det lättrogna folket, att det sker af sonlig ömhet, och stegrar på detta sätt den allmänna berusningen för sin egen person. Hvad den gynnaren Beylon missledde mig, då han, under min högstsalige gemåls regering, påstod, att Gustaf byggde hela sin förtröstan på min vishet och hoppades, att jag skulle upplysa och leda honom, när han en gång blefve kung sjelf! Jag hade eljest noga aktat mig att understöda hans äregiriga och herrsklystna planer, för hvilka jag, hans egen mor, blifvit ett himmelsskriande offer.» 
<sec/>
Ånyo hördes en vagn rulla in på borggården, och korrt derefter inträdde Badin, hållande lilla Charlotte vid handen. 
<sec/>
Flickan hoppade först i prinsessans utbredda armar, kysste derefter enkedrottningens hand, räckte sin lilla rosenmun åt hertigen och sprang så tillbaka till Sofia Albertina. 
<sec/>
– «Du har låtit länge vänta på dig i afton, Badin» – tog prinsessan nu till ordet – «vi började nästan bli oroliga öfver det långa dröjsmålet.» 
<sec/>
– «Högheten må tacka Gud, att jag nu är framkommen lyckligt och väl med barnet, lifslefvande och helbregda» – svarade morianen. 
<sec/>
«Huru då? Hvad har händt? Berätta oss det!» – utropade nästan på samma gång mor och dotter, medan hertigen fästade på negern blickar, lika frågande, som de begge andras ord. 
<sec/>
– «Först drog det ut på tiden innan flickan blef i ordning att följa med; ty när jag kom till undervisningsanstalten hos fru Forssberg voro alla barnen sysselsatta att leka; glädjen stod högt i taket och både frun och jag tyckte det var synd, att störa deras nöje. De bli alltid så ledsna, då jag hemtar Charlotte ifrån dem, och nu tycktes hon sjelf vara hågad, att leka leken till slut. När vi sedermera åkte från fru Forssberg, lät jag kusken köra öfver Norrmalmstorg, för att visa Charlotte den granna transparenten; men, du himmelens store Gud, hvilket oväsende och hvilken olycka! Glädjen har i hast blifvit förvandlad i sorg och hurraropen i ångestskri och dödssuckar. Man hade glömt att göra tillräckligt många utgångar på byggnaden, som blifvit uppförd på torget, der mat och dryckesvaror gratis utdelas åt menigheten. Alla strömmade naturligtvis in, men trägseln hindrade dem, som redan ätit och druckit sig mätta och som derföre ville gå sin väg, att slippa ut. Stockningen ökades med hvarje ögonblick, äfvensom förskräckelsen och faran. Slutligen brast olyckan lös. När rummet ej kunde rymma någon mer, ingen komma ut, men de som befunno sig utanföre icke desto mindre i stora massor äflades att störta in, började tjut och nödrop, somliga blefvo ihjältrampade, andra qväfde och klämde till döds, och högar af lik och sårade föras bort på bårar»  
<sec/>
Historiskt. 
<sec/>
– «En herrlig glädjefest!» – utbrast enkedrottningen, med hånande köld. 
<sec/>
– «O, Gud, de arma föräldrarna, barnen och syskonen, som på detta ohyggliga sätt blifvit slitne från de sina!» – utropade prinsessan, och hennes sköna ögon voro dränkta i tårar. 
<sec/>
– «Farväl, så länge, min hulda mor, min älskade syster!» – yttrade hertigen, tog sin hatt och närmade sig till dörren. 
<sec/>
– «Hvarthän?» – frågade Lovisa Ulrika. 
<sec/>
– «Till de olycklige, att hjelpa och trösta, om och så vidt jag kan» – svarade prinsen. 
<sec/>
– «Men, besinna då faran,» – återtog modern. 
<sec/>
– «Det är just då, Svenskarne måste träffa sina furstar främst,» – utlät hertigen sig ånyo, gaf en slängkyss åt de innevarande och skyndade ut. 
<sec/>
Korrt derefter hörde man hans vagn rulla öfver borggården. 
<sec/>
– «O, den ädle, den älskvärde menniskovännen! O, min Fredrik, min outsägligt älskade bror!» – tog prinsessan nu till ordet. 
<sec/>
– «Den der förtjente att vara kung. Det är så jag velat hafva det; men ödet är orättvist och egensinnigt,» – genmälte enkedrottningen. 
<sec/>
Lilla Charlotte hade under hela detta samtal sprungit orolig omkring i rummet och sökt läsa i de språkandes blickar. 
<sec/>
– «Huru dags befaller Majestätet och Högheten, att jag skall föra flickan hem igen?» – frågade Badin. 
<sec/>
– «Icke så länge någon fara kan vara å bane på gatorna,» – föll prinsessan lifligt i talet. 
<sec/>
– «Barnet stadnar qvar här öfver natten,» – yttrade enkedrottningen sträft, och gaf en vink åt morianen att aflägsna sig. 
<chapter/>
<chaptername>FjortondeKapitlet</chaptername>

<chaptername>FJORTONDE KAPITLET.</chaptername>

<sec/>
Tvänne svarta, lurfviga bandhundars gläfs och gnisslandet af en rödmålad grind, som öppnades, väckte general Pechlin ur hans middagssömn. Han steg upp från sin soffa, perlfärgad och öfverklädd med grönt schagg, hutade åt en spets, som, liggande på en skinnkudde vid kakelugnen, begynte morra, och gick till fönstret. En vagn körde just då fram på gårdsplanen, höll vid trappan, och Curt steg ur. 
<sec/>
– «Nå se det kan jag kalla ordhållighet!» – yttrade generalen och sträckte ut armarna åt sin vän, då denne trädde in i salen. – «Af hela min själ välkommen, du hjertebror!» 
<sec/>
– «Färska hälsningar från din friherrinna och edra söta barn, samt en smula fullständigare underrättelser, än man lämpligen kan meddela i bref, äro den förning jag har åt dig,» – svarade Curt, under det han tog af sig öfverkläderna. 
<sec/>
– «Har du ätit middag?» 
<sec/>
– «Längesedan.» 
<sec/>
– «Nå, en kopp kaffe först, ett glas gammalt franskt längre fram på qvällen och en pipa både först och sist: det hoppas jag du icke försmår.» 
<sec/>
– «Nej vasserra tri! Låt mig bara, att börja med, liqvidera skjutsbonden och få mina saker på sina ställen.» 
<sec/>
På andra sidan salen, midt emot generalens arbetssumbetsrum, anvisades åt Curt en gästkammare, der hans betjent bar in hans kappsäck och hvad som fanns löst i vagnen. 
<sec/>
De begge vännerne befunno sig korrt derefter sittande i den gröna schaggsoffan, med ett litet fyrkantigt bord, hvars skifva bestod af inlagda alrötter, till utseendet som ett grått sidentyg, framför sig och en kaffekanna af glänsande koppar samt tvänne ifyllda koppar af blått och hvitt ostindiskt porslin på bordet. 
<sec/>
– «Se så, berätta, berätta, bror! jag är nu bara öra.» 
<sec/>
– «Med vilkor, likväl, att mina öron emellanåt få lyssna till dina omdömen.» 
<sec/>
– «Rätt gerna.» 
<sec/>
– «Vi ha sjungit Te Deum, för det en förtryckare åt våra efterkommande blifvit född; vi ha strött ut penningar med begge händerna; vi återvända med långa näsor i afseende på frihetens betryggande för framtiden: det är i korthet alltsammans.» 
<sec/>
– «I korthet, ja visserligen; men något för korrt. Du tvingar mig att framställa några spörsmål. Förtälj mig, till en början, hvad som står i sammanhang med thronarfvingens födelse.» 
<sec/>
– «Enkedrottningens förhastande, på hertig Carls hemliga anstiftan, och den skriftliga försäkran konungen, i anledning deraf, prässade af konungahuset och Riksens Råd, känner du redan. Fintlig och ihärdig är han i sina planer, det måste man medgifva honom; ty han gör aldrig något till hälften, ehuru det ty värr! är ondt det mesta han gör, när det icke är fråga om vällefnad, nöjen, grannlåter och de beprisade sköna konsterna. Så snart thronföljaren var född, böd han Riksens Ständer till faddrar och uppdrog åt dem att sjelfve gifva honom namn. Du kan lätt föreställa dig hvad det gjorde för intryck och huru förtjuste de blefvo. Så mycken kärlek och trohet har aldrig någon älskare lofvat sin sköna, som ständerna nu svuro konungen och konungabarnet, hvilket de kallade «Gustaf Adolf,» och förärade 300,000 riksdaler specie i faddergåfva.» 
<sec/>
– «Han spelar sina kort väl, det måste man medgifva honom, och det här var en riktig mästerkupp. Thronarfvingarne i våra begge grannstater, Catharinas son Paul och Carolina Mathildas son Fredrik, vore att lyckönska, om de också hade en smula svart på hvitt rörande sin fädernebörd. Den här är dermed utrustad ända till öfverlopps. Å ena sidan: enkedrottningens, hertigarnes, prinsessornas och Riksens Råds skriftliga försäkran, hvartill kommer, enligt hvad jag inhemtat af mina möderne-syskonebarn, grefvarne Floor i Holstein, danska regeringens högtidliga erkännande af denne Sofia Magdalenas sons arfsrätt till Danmarks och Norriges krona ; 
<sec/>
«Min Cousin! Som jag länge önskat att ge min Envoyé «i Köpenhamn, Sprengtporten, ett bevis af min till«fredsställelse öfver hans långa tjenster vid Danska «Hofvet, der han ej allenast besörjt min giftermåls-af«handling med Konungens syster, utan äfven utverkat «den formliga Akt, som efter Rikets grundlag införlifvar min son till rättmätig arfving af Dannemarck och å den andra: Riksens Ständers fadderskap, faddergåfva och namnet, som de sjelfve gifvit. Detta allt sammanlagdt skulle förgylla hvilken härkomst som helst. Det kunde till och med, om så behöfdes, betraktas som en ny valakt, ett formligt upptagande till barn af på en gång regentslägt, folk och utrikes makter. Lägger man nu härtill ett obetvifladt möderne af förfäder, som burit kunglig krona sedan medlet af 1400-talet, så finnes ingen fursteson i Europa, hvad anorna beträffar, bättre lottad, än denne. 
<sec/>
– «Det der är ju i alla fall en småsak. 
<sec/>
– «Enligt dina åsigter, bror Curt; men icke ännu i mängdens ögon. Med en orolig och ränkfull sidoarfvinge, behöfves hafva ögonen öppna. Friheten är den, som vinner på dessa slitningar inom konungahuset; ty vill den ene nådige herren ej taga skeden i vackra handen, så hotar man att gå öfver på den andres sida.« 
<sec/>
– «Då får man godt om frihet framdeles! Hertigen af Södermanland lefver endast i kabaler. Först narrade han sin mor att förlöpa sig, och sedan lemnade han henne vackert i sticket. Nu har han slagit sig på ordensvurmeri. Det är en bland hans hufvudlidelser, men det är också ett medel för hans ränker. Det är på den vägen, han värfvar anhän
<sec/>
«Norrige, hade jag redan gifvit honom titel af Ambas«sadör vid samma Hof» etc. 
<sec/>
Bref från Gustaf III till riksmarskalken Oxenstjerna, dateradt Malmö den 7 November 1787, infördt i sjette delen af samme konungs skrifter. gare. Om ej det blå bandet kommit emellan, skulle han redan helt och hållet dragit Horn till sig från konungen; ty Horn är en ifrig frimurare och högt i graderna. Detta föranledde häromdagen en putslustig händelse. Horns son, Claës Fredrik, och gubben Reuterholms ena son, Gustaf Adolf, äro förtrogne hundfaddrar. Generalen hade en dag glömt en lönnlåda öppen och gått ut. De begge ynglingarne kommo öfver lådan, funno der en hop frimurarepapper och läste dem begärligt. De beredde sig utväg, att fortsätta dessa hemlighetsfulla studier och blefvo snart temligen hemmastadde med åtskilliga af de föregifna mysterierna. Händelsevis upptäcktes ynglingarnes hemlighet, och nu hjelptes saken dermed, att de begge upptogos i frimureriet och fingo der lika många grader, som de blifvit på egen hand bekante med i generalens papper . 
<sec/>
– «Så, att Horn ändtligen fick det blå bandet.« 
<sec/>
– «Äfvensom Sprengtporten; Saltza blef grefve; men den befängdaste af alla nådebetygelser vid kronprinsen Gustaf Adolfs födelse är, att unge Brahe, som blott är 22 år gammal och således ej hunnit bli torr bakom öronen, och som ej heller skall varit med när krutet fanns upp, fått lika värdighet och företrädesrättigheter med Riksens Råd, under den vidunderliga titeln: «En bland Rikets Herrar«, den kungen sjelf hittat på och vill hafva ansedd motsvarande Spaniens Grander. Jag gissar, att det är ett knep för att minska anseendet hos senatorerne, dem han ej tror mer 
<sec/>
Historiskt. än jemnt, oaktadt de redan blifvit så nedsatte och medgörlige.« 
<sec/>
– «Jo, jo .... (flåsar långa hvirflar tobaksrök ur pipan) – Hvad Brahe anbelangar, så torde väl egentligen orsaken till hans uppsparkande vara att finna på afrättsplatsen anno 56. Jag tycker hvad han nu skall pösa, liksom fadren gjort före honom ! Dessutom tänker väl den listige kungen med tacksamhetens band fastknyta förste grefven vid thronarfvingen, hvars födelse föranledt Brahes lycka.« 
<sec/>
– «I sådant fall har beräkningen redan burit frukt. Grefve – eller, som han numera kallas: «Hans Excellens« – Brahe har tagit temligen på hand, både för sig och i adelns namn, i afseende på tänkesätt och uppförande framdeles mot den nyfödde prinsen. Brahe anförde en deputation till drottningen, vid början af riksdagen, och vid dess öppnande på rikssalen talade han å ståndets vägnar. Vid förra tillfället yttrade han (Curt tar fram några anteckningar ur sin plånbok och läser): «Det hopp, som utan «otålighet, men med innerlig längtan varit afbidadt, «har nu genom Herrans hand och E. K. M. i allas 
<sec/>
– – –  «lille Brahe blir en gosse, uppfylld af högfärd, «sådan som hans far varit« – – –  
<sec/>
Bref från grefvinnan Tessin, född Sparre, till hennes man riksrådet, af Stockholm den 12 Januari 1758, infördt i förstadelen af «Portefeuille«, sidan 103. Stockholm 1837. 
<sec/>
Läsaren täcktes deraf inhemta, att öfverste Brahe blifvit i Morianens första del tecknad efter naturen och att icke ovilja mot förrädarens sonson styrt penseln. «hjertan blifvit upplifvadt, och det band, hvarmed B. «K. M. ånyo förbinder sig svenska folket, skall hvar«ken af tid eller omständigheter någonsin kunna sön«derslitas.« Vid det sednare tillfället gick han ännu längre i sina svassande och äckliga underdånighetsutgjutelser. Hör bara på (fortfar att läsa): «Ridder«skapet och adeln är beredt, att från dess dyra mo«ders lif följa detta späda barn till vaggan; att blifva «dess försvar under barnaåren; att dela alla de faror, «som under dess lefnadslopp påkomma kunde, och att «hafva lif och blod osparde för E. K. M. sjelf och «dess konungahus. Med denna nya förbindelse, som «ridderskapet och adeln inför E. K. M. tager, utbe«der sig ridderskapet och adeln i underdånighet, att «få vara i samma kongl. hägn och beskydd inneslu«tet, med hvilka E. K. M. allt ifrån dess tillträde till «thronen detsamma omfamnat« . – Jag upptecknade för ro skull dessa strofer. Talen voro lika sliskiga från början till slut. 
<sec/>
– «Naturligtvis« – (Drar ett par djupa tag ur pipan.) – «Men ju mera sliskigt, dess mindre bastant; och omöjligt är det icke, att herr Brahe kan komma att bjuda ut sina sötsaker på andra håll, så vida ställningar och förhållanden i en framtid förändras.« 
<sec/>
– «Hegardt är ett lefvande bevis på en sådan frontförändring. Hvad tycker du väl! Han, som alltid varit en bland mina förklarade fiender och förföljare: han, som var ett så redeboget och verksamt redskap i kungens hand mot Götha Hofrätt: han, som 
<sec/>
Historiskt. tog Gustafs smekningar, så länge han behöfde Hegardt, för klingande mynt, och inbillade sig klifva in i senaten på denna statskupp i lagfarenheten:– han är nu missnöjd, öfver all beskrifning, och begär ej bättre, än att få sluta sig till kungens motståndare. Kungen lurade honom och rågade allmänhetens förakt med sitt enskilta, sedan han väl först fått sin vilja fram och narrat Hegardt att äfventyra sitt anseende. Under riksdagen sökte han upp mig, gjorde en mycket skrufvad förklaring, som nästan liknade en afbön, föreslog försoning och erbjöd mig sin vänskap. Jag gaf honom höfliga, men kalla svar och slöt med att beklaga, det en vänskap oss emellan numera blefve ömsesidigt ogagnelig, sedan vi, begge ur tjenst, sakna allt inflytande på de allmänna ärenderna.« 
<sec/>
– «Det der svaret var dig likt, bror Curt; på en gång värdigt och mördande. Jag gissar karlen kommit underfund med ditt umgänge i Schröderheimska huset, tror dig på vägen att göra din fred med kungen, kanske till och med lycka, och vill således försöka, om ej något är att vinna hos gunstlingen samt på högre ort, genom inställsamhet hos dig.« 
<sec/>
– «Du genomskådar honom på afstånd. Du sitter här på Ålhult och bedömmer hvad som föregår i hufvudstaden med samma lätthet, som derest du befunne dig på stället!« 
<sec/>
– «En smula vana vid verlden, menniskorna och deras handlingar: ingenting mera, hjertebror! – (Flåsar rök ur pipan.) – «Men nu till något annat: huru hänger det ihop med statens intrader, utgifter och bevillningen?« 
<sec/>
– «Du skall straxt få höra det. Ständerna förmälte sig vara öfvertygade, att statsverkets behof icke kunde bestridas med rikets ordinarie räntor och inkomster ....« 
<sec/>
(Faller in) «Ja så! I denna bekännelse upplöste sig skrytet om kungens hushållning och statsverkets mera blomstrande tillstånd, än på 50 år under vår förgångna frihetstid! Nå nå, fatalierna till efterräkning äro ännu icke försuttne .... Men vidare, bror Curt, vidare!« 
<sec/>
– «Ständerna åtogo sig derföre, att intill nästa riksdag fortfara med utgörandet af den förra bevillningen, i de delar, konungen icke redan eftergifvit den eller förordnat om dess upphörande.« 
<sec/>
– «Så, att det stadnade vid det gamla!.... Nå, än utgifterna då?« 
<sec/>
– «Vi skänkte kronprinsen Gustaf Adolf, som jag redan nämnt, 300,000 riksdaler i faddergåfva; drottningen 100,000 riksdaler, i glädjen öfver den thronarfvinge, hon skänkt riket; hertig Carl 100,000 riksdaler, i hemgift, efter han blifvit förmäld sedan ständerna sista gången voro tillsammans; konungen 100,000 riksdaler, i handpenningar årligen, i stället för 45,000, som han dittills haft ; och slutligen till riksdagskostnaderna 100,000 riksdaler, allt specie. 
<sec/>
Dessa 100,000 riksdaler specie (266,6662/3 riksdaler, enligt 1830 års myntfot) utgjorde beloppet af Gustaf III:s civillista. Konung Bernadottes bestiger sig till 620,000 riksdaler banko årligen. Bidragen skulle ske genom ett frivilligt sammanskott årligen, från innevarande års början till och med 1785.« 
<sec/>
– «Det har, min själ, ej gått knussligt till vid denna riksdag. Stackars det arma folket, som skall betala fiolerna! Jag menar dem, som ingenting äga; ty hvad de förmögnare angår, så kan deras debetsedel stundom egentligare kallas ett «välståndsbevis.« 
<sec/>
– «Nu skall du få höra en mästerkupp till af den illparige kungen. På riddarhuset hade han denna gången öfvertaget, dels medelst sitt eget parti, dels medelst hertigens, i penningefrågor, för hemgiftens skull (ty egennyttan är en mäktig driffjeder hos den nådige herren), och dels derigenom, att han tagit i sin sold en samvetslös skribler, assessor Höppener, och nyttjar honom, att vid hvarje skymt till motstånd af adeln, skrika på aristokraterne, som vilja utså tvedrägt, för att återföra riksdagsvälde och utländska bestickningar. Dessa beskyllningar verka ännu på allmänheten, som är förblindad af kungens hocus pocus, och hafva hållit många tillbaka, att öppet uttala sina tankar. Presterne hade han i sitt våld, genom biskop Celsius och öfverhofpredikanten Wingård. Borgerskapet har kungen en gång för alla på sina fem fingrar. I bondeståndet var Schröderheim sekreterare, och denne är på en gång så slug och så treflig, att han gjorde med bönderne hvad han behagade. När nu kungen lyckats drifva ständerna längre, än der han sjelf hade för afsigt att låta sakerna stadna, så tog han på sig en landsfaderlig uppsyn och låtsade ömma för folket. Först afslog han 100,000 riksdaler specie på kronprinsens faddergåfva, så att den inskränker sig till 200,000 riksdaler; och sedan uttryckte han, sin önskan, att eftergiften helst måtte komma till lindring för dem, som minst äga råd och lägenhet att deltaga i gåfvan, nemligen: dragoner, ryttare och hussarer, korpraler, trumslagare, pipare, profosser, soldater, handtlangare vid samtlige regementen till häst och fot, tillika med volontärer, marinierer, coopvardie- och rotebåtsmän vid amiralitetet och arméens flotta, samt fördubblings- och vargeringsmanskap, som icke hafva årstjenst, hvilka alle skola befrias från faddergåfvans utgörande, och att torpare samt inhyseshjon på landet, för sig sjelfve, hustru, barn och tjenstehjon skola njuta lindring af en skilling för hvarje person, emot hvad ständerna beramat. I stället således, att svärja öfver det dyra regenthuset, har kungen nu drillat saken derhän, att de fattigare folkklasserna välsigna hans huldhet och ädelmod.« 
<sec/>
– «Förbannadt slipadt! det kan man icke neka. Jag afundas Tessin och Scheffer att hafva varit hans handledare .... Handledare? ja! ty att undervisa honom i sättet att behandla ärenden och folk: dertill voro de sanfärdeligen icke vuxne.« – (Flåsar en lång hvirfvel tobaksrök.) – «Vi andre komma väl derföre att betala så mycket mera?« 
<sec/>
– «Fördelningen af faddergåfvan till kronprinsen Gustaf Adolf, äreskänken till drottningen, anslaget till kungens handkassa och hertig Carls hemgift, är upptagen i ett bi-afsked. Den högsta summan, som kommer att utgöras, är af Riksens Råd. De erlägga, för egna personer, 2 riksdaler, för sina fruar, 1 riksdaler, och för hvart barn om 15 år, 32 skillingar. Den minsta summan är: för torpare och sådane inhyseshjon, som förmå göra dagsverken, handtverkare och arbetskarlar på kronans stat, vaktmästare, lakejer, stalldrängar, slottsknektar, m. m. männerne 4 skillingar, hustrurna 4 sk., och hvart hemmavarande mantalsskrifvet barn 4 sk., det sednare dock blott hvad torparne angår, men de öfriges barn endast om 15 år, 4 skillingar, allt specie . 
<sec/>
– «Jag tackar dig af hjertat, bror Curt, för de upplysande underrättelser, du gifvit mig. Nästa gång det blåses i riksdagstrumpeten, flyttar jag från Ålhult till Blasieholmen. Jag räknar på ditt nit för det allmänna, din vänskap för mig och din billiga förtrytelse öfver den misshandling, dig öfvergått, och hoppas du ej försmår qvarter i mitt hus och håller till godo min husmanskost. Den här gynnaren går ej an att släppa på egen hand en gång till med sådana ständer.« 
<sec/>
– «Så när hade jag likväl glömt en ganska väsendtlig omständighet. Insockradt i smicker och loford, anmärkte Hummelhjelm, att den nya landtmarskalks och talmanseden åberopar 1617 års riksdagsordning, hvilken ej står tillsammans med 1772 års regeringssätt. Han visade vådan af den rättighet, som i nämnde riksdagsordning är konungen lemnad, att, då Riksens Ständer ej kunna förenas, välja af deras meningar den, han bäst finner. Oaktadt Hummelhjelm beledsagade detta med det största beröm åt Gustaf III, hvilken anmärkningarna naturligtvis ej afsågo, utan blott framtiden, tog konungen 
<sec/>
Riksdagshistorien af Fredrik Boye. Sednare delen. likväl så illa vid sig öfver den vaknade eftertanken bland ett riksstånds ledamöter, att han lät afblåsa riksdagen hals öfver hufvud . 
<sec/>
– «Aha!.... (drar några djupa tag ur pipan och blåser långsamt ut röken.) Han blir het om öronen; han låter skrämma sig .... Hertig Carl fiskar i grumligt vatten .... Begge de höga herrarne behöfva penningar .... Allt tidningar, bror, som ej kunna betalas med mynt; ty då fastna de lätt i snaran, och segern är i våra händer.« – (Lägger bort pipan.) Smutta icke så der, kära Curt, utan drick i botten. Det här gamla franska är ju icke så oäfvet? Också är det årsbarn med 1720 års regeringsform .... Se så, låtom oss klinga! Skål, min hjertebror!« 
<chapter/>
<chaptername>FemtondeKapitlet</chaptername>

<chaptername>FEMTONDE KAPITLET.</chaptername>

<sec/>
Hofvet bebodde Drottningholm, der det präktiga tornerspelet den 30 Augusti 1779 tillreddes. Flera veckor förut voro alla sysselsatte med förberedelserna. Fruntimren sydde, stickade, virkade, knypplade. Deras arbetsbord och bågar glänste af perlor och ädelstenar, frasade af siden, tyngdes af sammet, fladdrade af flor och uddar, skiftade af fjädrar och konstgjorda blomster. Klädningar, slöjor och skärp, sömmade med guld och silfver: hufvudbonader, vi
<sec/>
Historiskt. rade med kedjor och perlband, under sina svajande strutsar, framskjutande paradisfåglar och briljanterade pilar af guld: smycken af diamanter, safirer, rubiner, smaragder, ametister: handskar och skor från Paris, spetsar från Brabant, strumpor från London, shawlar från Persien, vällukter från Levanten, – alltsammans utbredt huller om buller – vittnade, att någon fest nalkades, der hvar och en ärnade täfla om företrädet. Aldrig rådfrågades spegeln oftare, ifrigare, mera nyfiket och noggrant. Icke ens karlarne försmådde att bevärdiga den med ett och annat mönstrande ögonkast, då det gällde att profva en lysande rustning: att med det blänkande vapnet i hand gifva kroppen en fördelaktig ställning: att bereda hjelmens fjäderbuske en lagom svigt, då riddaren borde hälsa en kunglig person, eller, vid prisets emottagande, böja knä för det höga eller sköna fruntimmer, hvars hvita, af juveler blixtrande fingrar skulle öfverlemna det åt segervinnaren. 
<sec/>
Sjelfva tornerplatsens iordningställande var ej heller en småsak, fick ej heller blifva ett hastverk. Uppresandet af skrank och läktare, dessas målning och beklädande, banans tillredning, hästars inridande, o. s. v. upptogo karlarnes tid medan fruntimren funderade på sin klädsel. 
<sec/>
Dessa bestyr under dagens lopp gåfvo en naturlig och omvexlande näring åt samtalen i hofvets aftoncirklar, hvilka städse samlades thétimman hos drottningen. 
<sec/>
En qväll när konungen, som sällan försummade dessa cirklar, inträdde, uppvaktad af Ehrensvärd (på en gång kabinettskammarherre och chef för lätta dragonerne), utbad grefvinnan Höpken sig, att få nämna några ord för Hans Maj:t enskilt. 
<sec/>
Konungen (vänligt småleende): «Det är en begäran, min grefvinna, som jag känner mig smickrad af att bifalla. Hvarmed kan jag vara er till tjenst?« 
<sec/>
Grefvinnan Höpken: «Jag nödgas falla Ers Maj:t besvärlig med en underdånig klagan. Oskicket här vid Drottningholm har gått så långt, att jag, som vistas här i egenskap af tjenstgörande statsfru hos H. M. drottningen, ej mer vågar rulla upp gardinerna i mina egna rum, der hvarken jag sjelf, eller de, som göra mig den äran att besöka mig, töras nalkas fönstren, emedan dragoner, alldeles nakna, bada utanför. 
<sec/>
Konungen, misslynt, vände sig och vinkade åt Ehrensvärd. 
<sec/>
Ehrensvärd (skyndande fram): «Ers Maj:t!« 
<sec/>
Konungen (med rynkade ögonbryn): «Grefvinnan beklagar sig, att dragoner, helt nakna, understå sig att bada utanför hennes fönster. Huru är ett sådant oskick möjligt? Står krigstukten på sådana fötter vid ert regemente, baron Ehrensvärd?« 
<sec/>
Ehrensvärd: «Grefvinnan Höpkens förundran och Ers Maj:ts billiga förtrytelse kunna ej vara större än mina; men är ni alldeles förvissad, min nådiga grefvinna, att de badande varit helt och hållet nakna?« 
<sec/>
Grefvinnan: «Huru kan ni sätta i fråga, min baron, att jag eljest fallit Hans Maj:t besvärlig med denna klagan? Mot min vilja har jag stundom med egna ögon blifvit varse de nakna kropparna.« 
<sec/>
Ehrensvärd: «Med Ers Maj:ts nådiga tillåtelse utber jag mig blott att få göra en enda fråga: huru har grefvinnan då kunnat så noga känna igen, att de badande voro dragoner?« 
<sec/>
Kungen klappade händerna, svängde sig på klacken och utbrast: «Ha! ha! ha! Det var en gudomlig vändning. Hjelp er nu sjelf, min söta grefvinna!« 
<sec/>
Fru Höpken bet sig i läppen och gjorde, tigande, en djup nigning för konungen. Hon gaf Ehrensvärd ett ögonkast, lågande af vrede, och drog sig undan bland fruntimren, som omgåfvo drottningen. 
<sec/>
När hon gått, återtog Gustaf en allvarsam uppsyn, vände sig till Ehrensvärd och yttrade högt i närvaro af hela hofvet: «Ni räddade er rätt fintligt från en skrapa, baron Ehrensvärd; men ni vet, att jag ej tillstädjer anstötligheter. Jag hoppas framdeles slippa sådana klagomål, som det grefvinnan Höpken nyss anförde.« 
<sec/>
– «Jag bedyrar Ers Maj:t, att räfsten skall blifva sträng och näpsten afskräckande,« svarade öfversten och bugade sig djupt. 
<sec/>
Konungens nitälskan för goda seder vann naturligtvis allmän beundran och återgaf grefvinnan Höpken sitt glada lynne, när hans yttrande blef henne berättadt. Fru Schröderheim, som då stod bredvid, suckade. 
<sec/>
– «Ni tycks taga nära del i baron Ehrensvärds förtret, min fru« – sade grefvinnan, med temligen hvass ton. 
<sec/>
– «Ni irrar er, grefvinna.« – svarade fru Schröderheim – «Han syntes nyss icke vara helt och hållet ur stånd att reda sig ur en förlägenhet. Jag beklagar tvertom endast dem, som baron Ehrensvärd utser till försoningsoffer åt den blygsamma dygden.« 
<sec/>
Äfven detta svar vann de kringståendes bifall och ökade just derföre fru Höpkens misslynthet. 
<sec/>
– «Det är icke vår sköna grefvinnas beau jour i afton,« läspade fru von Stauden halfhögt till grefvinnan Wrede ; men kammarpagen Wright stod så nära att han hörde yttrandet, och han föll lifligt in: 
<sec/>
– «Mången skulle vilja ge halfva sin lifstid, ers nåd, för att så säkert antända hjertan, som ljungelden ur grefvinnan Höpkens ögon, till och med då de brinna af en rättvis harm.« 
<sec/>
– «Der åtminstone har viggen både slagit ned och antändt,« hviskade grefvinnan Wrede fru von Stauden i örat. 
<sec/>
I detsamma ropade konungen: 
<sec/>
– «Uppmärksamhet, mitt herrskap! I afton gäller det, att utse sin andra hälft till tornerspelet. Våra sköna skola kora sina riddare, eller desse nämna sitt hjertas fru. Prinsessan, min syster, som nu är frånvarande, har låtit säga, att hon förunnar någon riddare, som är till öfverlopps, att bära hennes färger, ifall helsan medger Hennes Kongl. Höghet att öfvervara karusellen. Drottningen tillåter icke att hennes färger synas denna gång. Således är valet först hos dig, min svägerska.« 
<sec/>
Af den i Frankrike bosatta grenen utaf grefliga Sparreslägten. Hon blef slutligen omgift med presidenten friherre Tersmeden. 
<sec/>
Hertiginnan vinkade åt förste hofstallmästaren baron Munck, hvilken, sedan han kysst hennes hand, med stolta blickar såg omkring sig. 
<sec/>
– «Hos de sköna« – fortfor konungen skalkaktigt – «är rangordningen vanligtvis upp- och nedvänd. Fändriksåren hafva der vida företrädet för generalsvärdigheten. Det tillhör således Fredrik att välja först. När sedermera Carl gjort sitt val, kommer ordningen till mig.« 
<sec/>
Hertigen af Östergöthland kastade en förstulen blick på sin svägerskas statsfru, grefvinnan Piper, men bockade sig, stillatigande, för öfverstinnan von Stauden. Detta qvicka, men behagsjuka fruntimmer kunde ej dölja sin belåtenhet. Grefvinnan Piper syntes likgiltig för det företräde, hennes fordne tillbedjare nu lemnade en annan. 
<sec/>
– «Hvilken sällsam tankspriddhet!« yttrade konungen, då hertigen af Södermanland, inbegripen i ett samtal, af föga vigt, med hofstallmästaren baron Rålamb, tycktes glömma sin ordning. Erinrad derom, skickade han mönstrande ögonkast kring hela sällskapskretsen, och valde derefter ett bland sin gemåls hoffruntimmer, hoffröken Rosenstierna. 
<sec/>
Konungen, förundrad, slungade forskande blickar, ömsom på sin bror, ömsom på grefvinnan Löwenhjelm. En orubblig köld målade sig i hertigens ansigte. Grefvinnans ögon voro fästade på hofstallmästaren baron Essen. 
<sec/>
– «Jag hade knappt väntat så mycken försakelse af mina herrar bröder« – yttrade nu konungen –; «men jag håller dem räkning för denna uppmärksamhet, och önskar bära edra färger, min grefvinna.« 
<sec/>
Fru Löwenhjelm syntes mera smickrad, än intagen af utmärkelsen. Baron Essen förnyade till sin granne en fråga, på hvilken han nyss fått svar. 
<sec/>
– «Nå, min frände;« – tog konungen åter till ordet, vändande sig till fursten Hessenstein – «ordningen är nu hos er.« 
<sec/>
– «Vid detta tillfälle, Ers Maj:t, är jag «till öfverlopps«, och anser för en nåd, om Ers Maj:t tillåter, att jag förblir en overksam åskådare« – svarade fursten. 
<sec/>
– «Som ni vill. – Se så, mina sköna fruntimmer, valet tillhör nu eder. Man är skyldig er någon upprättelse, grefvinna Höpken, för det obehag ni rönt. Jag lemnar derföro taglotten i främsta rummet åt er.« 
<sec/>
Med ett obeskrifligen ljuft småleende nämnde hon kammarpagen Wright, hvilken, strålande af glädje, kysste hennes hand. 
<sec/>
Grefvinnan Wrede och fru von Stauden vexlade blickar; fru Schröderheim drog på munnen; Ehrensvärds öfverläpp kröktes försmädligt; ett sorl af hviskningar uppstod i rummet. 
<sec/>
– «Man tar sig bra många friheter i de kungliga personernas egen höga närvaro« – yttrade grefvinnan Löwenhjelm halfhögt till sin granne grefvinnan Jeanette Hamilton. 
<sec/>
– «Ja, det är oerhördt« – svarade denna, med ögonen fästade på grefve Lewenhaupt, som hon just då utsåg till sin riddare. 
<sec/>
Detta val föranledde nya hviskningar och illa qväfda smålöjen. 
<sec/>
– «Framgången, ers excellens, tycks i qväll vara bra litet lycklig,« – anmärkte Schröderheim till den inställsamme och slipade hofmannen, riksrådet Bunge. 
<sec/>
– «Åtminstone« – genmälte Bunge, med en sidoblick på baron Essen – «bör detta trösta dem, som blifvit förekomne.« 
<sec/>
Essens ögon voro liksom fastnaglade vid grefvinnan Löwenhjelm och konungen.  
<sec/>
Måltidstimman var för handen, innan hvar och en fått sina färger och deras riddare bestämda vid det annalkande tornerspelet. 
<sec/>
Efter qvällsvarden drog konungen sig tillbaka i sin enskilta sängkammare. 
<sec/>
– «Med förtrytelse« – yttrade Gustaf nu mellan fyra ögon till Ehrensvärd – «finner jag mig vara en främling i mitt eget hof. Hvad betyder denna köld mellan hertigen af Södermanland och den sköna grefvinnan? Är det endast såkalladt kärleksgnabb, eller ha verkligen några smolk kommit i deras mjölk?« 
<sec/>
– «Brytningen är på fullt allvar. Ers Maj:ts vackre hofstallmästare, som alla våra fruntimmer förgapa 
<sec/>
Grunddragen till detta samtal i drottningens aftoncirkel äro hemtade, dels ur tidningen «Fäderneslandet«, uppsatsen: «anekdoter om Svenskar« (N:o 20 den 11 Mars 1833), och dels ur en handskrifven uppsats af framlidne kommersrådet friherre Cederhjelm, med öfverskrift: Riddarespelet den 30 Augusti 1779. sig på, suckar nu för henne, och det påstås (jag törs likväl icke säga det bestämdt), att hertigen skall kastat ögonen på en teaterflicka, vid namn Slottsberg.« 
<sec/>
– «Aha!.... men ni är icke fullkomligt säker på förbindelsen mellan min bror och mamsell Slottsberg?« 
<sec/>
– «Nej, Ers Maj:t. Sannolikt kan drottningen lemna bättre upplysningar i det afseendet, än jag; ty Hennes Maj:t brukar tillåta kammarfrun, att göra sina små berättelser, och hertigen, som tills vidare vill anses för en okänd riddare i detta kärlekens tornerspel, lärer ha sina möten med flickan i Badins hustrus rum. Morianen säges utöfva samma befattning hos hertig Carl, som fordom den ryktbare Chiffinc hos Carl II i England.« 
<sec/>
– «Bravo! Och derom har den svarte slyngeln icke sagt mig ett ord. Jag skall i morgon dag taga den gunstige herrn i förhör .... Det är således endast les beaux restes, som jag öfvertagit vid karusellen. Nå, nå! Jag hittar väl på någon utväg att visa, det jag icke i något fall är ämnad till min herr broders efterträdare.« 
<sec/>
Konungen förafskedade nu för aftonen kammarherren Ehrensvärd. 
<sec/>
Nu öppnade Gustaf dörren till rummet gent emot det, dit Ehrensvärd gick, och omgaf sig med en helt annan krets, än förut på aftonen, der han talat om seder och betygat sitt misshag öfver anstötligheter. Tillika med baron Munck inträdde nu kammarpagerne de Besche, Cederfeldt, Jernfels och Wright, dessutom grefve Stenbock och baron Sparre vid gardet, samt hofjunkaren Wallencreutz, hvilken innästlade sig öfverallt och var utom sig af belåtenhet, att få deltaga i sin höge herres dårskaper. Sällskapet var nu ej klädt i hofdrägt eller uniform, utan bar sjömanskläder: vida byxor af nankin, korrta tröjor utan skört, hvita västar, röda yllna halsdukar, knutna på sjömansvis och gula halmhattar, med låg kull och vida brätten samt ett svart band kring kullen. Konungen styrde ut sig på samma sätt. Sjelf hette han för tillfället «Adolfsson«, lät de öfrige också dölja sina verkliga namn under lånade, – och så bar det utaf på äfventyr, eller egentligare: «pojkstreck«, sedan det blifvit anmäldt, att hela hofkretsen gått till hvila. 
<sec/>
Fråga uppstod nu, hvarmed upptågen skulle börjas. Sparre föreslog, att försöka skrämma en hans slägting af samma namn, uppfödd af sin morbror, framlidne riksrådet Tessin. Unga Sparren hade lust att pröfva om den äldre frändens hjerta sutte på rätta stället. 
<sec/>
– «Nej, kära Henrik,« – föll konungen i talet – «det går icke an. Det kunde blottställa mig sjelf, om en högre embetsman, min egen hofkansler, blefve föremål för åtlöje, derest han, af skrämsel, bure sig alltför dumt åt.« 
<sec/>
– «Jag skulle heldre vilja qväsa fursten« – tog Munck till ordet. – «Han är ännu ej något annat, än en nybakad «Erlaucht«, men håller till godo att bemötas med alla en «Durchlauchts« utmärkelser.« 
<sec/>
– «Må ske!« svarade konungen. 
<sec/>
Och hela denna skara af utsväfvande sällar hastade under fönstren af Hessensteins rum. 
<sec/>
Man kan icke föreställa sig ett ohyggligare skrän, än det, hvarvid fursten, nyss insomnad, uppvaknade. En jamade, en annan tjöt, en tredje grymtade, den fjerde råmade, den femte hvisslade, o. s. v. När ändock ingen rörelse förmärktes derinne, tog Munck en liten sten och kastade sakta mot fönsterrutan. 
<sec/>
Hessenstein, som vaknat vid oljudet af kattmusiken, höll sig stilla i sängen tills stenen klingade mot rutan. Med blixtens snabbhet kastade han då af sig täcket, grep någonting som fanns i den bredvid sängen stående kommoden, sprang till fönstret, öppnade det hastigt och tömde innehållet öfver dem, som stodo nedanför. Baron Munck blef nästan sköljd; de öfrige – konungen icke ens undantagen – öfverstänkte. De togo samtlige flykten, medan fönstret tillslöts och fursten ånyo gick till sängs. 
<sec/>
– «Det här var just ett angenämt äfventyr, min kära Adolf; det är åtminstone rättvist, att du, såsom upphofsman, fick brorslotten i afkastningen,« – yttrade kungen. 
<sec/>
– «Om vi nu i stället uppvaktade de sköna systrarna Löwenhjelm och Höpken?« – tog Stenbock till ordet –; «de hysa mer medlidande för sin nästa, än durchlauchten.« 
<sec/>
– «För Guds skull! Ers Maj:t,« – föll kammarpagen Wright i talet – «låt icke störa grefvinnornas sömn. De skulle bli vid det värsta lynne och förstämma hela hofkretsen.« 
<sec/>
Historiskt; men händelsen tilldrog sig på Gripsholm, enligt rikskanslern Sparres anteckningar. 
<sec/>
– «Åtminstone« – anmärkte de Besche – «finge man då ej se annat än sura miner på baron Essen och Wrighten.« 
<sec/>
– «På din förbön, Göran, ger jag dessa nåd,« – återtog konungen, som i detsamma blef varse baron Munck taga af sig hatt, tröja och halsduk, dem han var sysselsatt att torka med sin näsduk. – «Men hvad i Guds namn tar du dig till, Adolf? Foi de gentilhomme tror jag icke, att du undergått ett sannskyldigt nya födelsens bad ur en dopfunt från landtgrefskapet Hessen-Cassel.« 
<sec/>
– «Jag hoppas, att Ers Maj:t i morgon, på färsk gerning, förehåller fursten rätt allvarligt, huru anstötligt han burit sig åt, och att han förgripit sig till och med mot Ers Maj:ts egen höga person« – brummade Munck, i det han tog på sig de aftorkade klädespersedlarna. 
<sec/>
– «Din tankeförmåga är lika olycklig, som dina äfventyr, kära Adolf;« – svarade Gustaf misslynt – «om jag erkände, att jag ens varit i fara för en sådan behandling af herr von Hessenstein, som den du nyss rönt, så skulle jag ju, för upprätthållandet af konungadömets majestät, nödgas förvisa honom, ej endast från mitt hof, utan äfven ur mitt rike. Jag förbehåller mig tvertom af eder samtlige, mine herrar, att ehvad som händer, ingen bland eder någonsin eller för någon upptäcker, att jag sjelf befunnit mig i sällskapet.« 
<sec/>
Alla utfäste sig att lyda konungens vilja. 
<sec/>
– «Italienarne« – fortfor Gustaf – «hålla sina sköna vakna hela nätterna med ömma sånger. Låtom oss göra någonting ditåt; men någonting ursprungligt tillika. Sjungom kärleksqväden, men sådana som vankas bland sjömännen på Hasselbacken, eller hos fruntimren vid Baggensgatan: likväl på fransyska, mine herrar, så att sämre folk ej må förstå oss, i fall något af det slaget stryker omkring här i grannskapet.« 
<sec/>
Muntergökarne läto ej säga sig detta mer, än en gång. De gjorde sin rund utanför hela hofkretsens fruntimmers fönster, der våra sällar uppstämde de oanständigaste fransyska visor, sådana, att en flicka från Palais Royal kunnat rodna vid dem. Hvarje visas slut beledsagades af högljudda skrattsalfvor och handklappningar. 
<sec/>
Wright hade imedlertid föresatt sig, att taga en särskild hämd på dem, som föregående aftonen gjort honom och hans hjertas herrskarinna till ett mål för sällskapskretsens speord. Men fru Stauden, för hvars riddare hertigen af Östergöthland förklarat sig, vågade kammarpagen ej förolämpa, och fru Schröderheim hade, efter aftonmåltiden, återvändt till hufvudstaden. Återstod således blott grefvinnan Wrede, som Wright utsåg till offerlamm. Under skrålet af visorna, tog han flera små stenar och kastade på hennes fönster så häftigt, att rutorna sprungo i bitar och stenarna rullade mellan gardinerna långt fram på golfvet. Något sådant ofall, som nedanföre furst Hessensteins fönster, var här naturligtvis icke att befara. Likväl drog hela den ystra flocken sig skyndsamt undan, ty kungen sjelf tyckte, att upptågen nu gingo för långt. 
<sec/>
När han följande morgonen vid frukosttimman trädde in i hofcirkeln, voro redan alla tungor i rörelse, för att fråga efter eller berätta något om föregående nattens uppträden. Hessenstein skrattade och afslog nyfikenheten med skämt, utan att anspela på det medel, han begagnat att afspisa nattrostörarne, hvilkas tilltagsenhet anade honom stå under högt beskydd. Grefvinnan Wrede gjorde nu skäl för namnet och gaf sin harm luft i de bittraste förebråelser. Knappt hade hon blifvit konungen varse, än hon hastade, att, i likhet med grefvinnan Höpken föregående aftonen, anföra sina klagomål. 
<sec/>
Grefvinnan Wrede: «Ers Maj:t förklarade i går sitt höga misshag med anstötligheter, hvilka, då likväl utan afsigt, grefvinnan Höpken varit underkastad. Jag har någonting långt värre att beklaga mig öfver. Mina ögon hafva ej varit tillslutna hela denna natt af bara förtrytelse och förskräckelse.« 
<sec/>
Konungen, mer och mer brydd, ju längre fru Wrede fortsatte, gaf henne, med blinkar, tecken att sluta; men då hon ej vårdade sig om att begripa hans ögonspråk, vände han sig till de kringstående, yttrande med värdighet och höjd röst: 
<sec/>
«Grefvinnan Wrede lärer ha något att anförtro mig, utan vittnen.« 
<sec/>
Sedan alla de öfriga dragit sig vördnadsfullt tillbaka, fortfor konungen, med lägre stämma, vändande sig ånyo till fru Wrede: 
<sec/>
«Fullfölj nu, grefvinna, om ni ej kanske finner er redan hafva sagt för mycket.« 
<sec/>
– «Långt derifrån! De anstötligaste uppträden tilldrogo sig hela natten utanför mina fönster; man skrålade och sjöng ....« 
<sec/>
(Konungen faller i talet:) «De skönaste fruntimmer i Rom och Neapel vakna vid serenader. Den lilla olägenhet, som en prinsessa Santa Croce med nöje uthärdar, bör ej bringa grefvinnan Wrede ur sin fattning.« 
<sec/>
– «Men himmelens Gud, hvilken serenad detta var! Visor, så oanständiga, att jag hvarken kunnat lägga orden på minnet, eller, i alla fall, ens upprepa dem för Ers Maj:t.« 
<sec/>
– «Förflugenheter, min grefvinna, som ni gör mig till viljes att glömma, och som jag utber mig, att ni ej vidare må omtala.« 
<sec/>
– «Omöjligt, Ers Maj:t! jag måste ha upprättelse lika väl, som fru Höpken. Ers Maj:t sätter värde på det tillbörliga, och kan således icke vägra mig den.« 
<sec/>
– «Ni vill då aldrig sluta! Välan, jag måste då uppriktigt förklara er, att jag önskar, det ni må begrafva detta oskadliga upptåg i evig glömska. Jag har dertill mina särskilta skäl. Händelsevis var jag helt nära dess skådeplats, så nära både den och upptågsmakarne, att jag kunde vaka öfver er personliga säkerhet, om det behöfts, men att jag vore blottställd, om någon rörde ovarsamt vid hela saken. Ni förstår mig nu, grefvinna Wrede?« 
<sec/>
Men hon låtsade ej begripa, utan talade med större ifver, än förut, och mera högljudt: 
<sec/>
– «Det stadnade till och med icke vid det ohyggliga skrålet; man understod sig derjemte förnärmelser, som kunnat bli vådliga för lif och lemmar. Mina fönster sönderslogos med stenar, som rullade ända fram till min säng.« 
<sec/>
Konungen skiftade färg; läpparna darrade; hela hans kropp skälfde af vrede och blygsel. 
<sec/>
– «Hvad skall det heta, grefvinna? Ni glömmer icke en förflugenhet, utan vigt och följder; men ni glömmer er, min fru, ni glömmer hvem jag är och att jag gifvit er min önskan tillkänna. Drif ej edra anspråk som fruntimmer på mitt undseende så långt, att jag slutligen nödgas erinra er om konungens närvaro.« 
<sec/>
– «Ers Maj:t åberopade Rom och Neapel. Jag är öfvertygad, att påfven eller lazaronernes kung, inom timman efter ett så anstötligt uppträde, låtit kasta de vilda sällarne i häkte, och Ers Maj:t ....« 
<sec/>
(Gustaf bryter af:) – «Nog, min fru! Jag, konungen, förbjuder er att fortfara i denna ton. Min vilja och befallning är (efter ni ej gifvit akt på min önskan), att så väl detta samtal, som den händelse, hvilken föranledt detsamma, begrafves i obrottslig tystnad.« 
<sec/>
Konungen gjorde våld på sig, att för hofkretsen dölja den sinnesrörelse, som skakade honom. 
<sec/>
Grefvinnan Wrede brast ut i gråt, skyndade tillbaka i sitt rum, begärde sin vagn och lemnade Drottningholm så snart vagnen blifvit i ordning . 
<sec/>
– – –  «Actuellement on fait les plus grandes sottises et les plus terribles extravagances, sans que l’on ose ni les relever, ni se plaindre. Il arriva que la nuit du samedi Madame de Wrede eut ses fenêtres cassées par des pierres, jettées dans ses appartements. Une bande joyeuse, qui couroit le jardin toute la nuit en 
<sec/>
Vi skona läsaren för en beskrifning på sjelfva tornerspelet. Ceremonielet återfinnes i tryckta berättelser. Slå tillika upp hvilken riddareroman som helst, och vår beskrifning blir helt och hållet öfverflödig. 
<sec/>
Ett mellanstycke måste vi likväl förtälja. Läsaren har redan hört Gustaf förklara, att han ej ville öfvertaga les beaux restes, som hertig Carl öfvergifvit. Midt under torneringen utbytte konungen grefvinnan Löwenhjelms färger mot Catharina II:s. Ingenting vid Gustafs hof lemnades obegagnadt för nöjen och snillelekar. När kejsarinnans riddare en afton inträdde i drottningens cirkel, mottogs han af 
<sec/>
chantant des infâmes chansons françaises, lui avait fait ce cadeau par gaieté de coeur. Elle raconta à tout le monde ce qui s’étoit passé et portait ses plaintes au Roi. Il s’en mocquoit au commencement, mais ensuite il fit entendre à Madame de Wrede qu’il vouloit que cette affaire fut cachée, et qu’il avoit été de la partie. Elle, feignant de ne point entendre, faisait plus de bruit qu’elle n’en avait fait auparavant, ce qui occasionna une scène très vive à la Chine. L’on se disoit tant de choses dures, que le Roi trembloit à la fin comme une feuille de colère et de rage, et Madame Wrede, pleurant à chaudes larmes, se proposait de partir au plutôt. Elle est partie hier effectivement, malgré le tems affreux qu’il a fait toute la journée.« – – –  
<sec/>
Bref från En af rikets Herrar, friherre Carl Bonde till rikskanslern grefve Sparre, infördt i Historisk Tafla af f. d. konung Gustaf IV Adolfs första lefnadsår, sid. 124. sin först utkorade sköna med följande, af grefvinnan ur minnet upprepade versar: «Sur les pas d’un Guerrier, parmi le bruit des armes La jeune Milicie, affrontant les allarmes, Trouve enfin ce Héros, helas! longtems absent. Je l’ai quitté vainqueur: le revois-je constant? Jadis dans les combats Il s’arma pour ma gloire, Il offrit à mes pieds le prix de la victoire, Et jadis à sa lame attachant mes rubans Ma main a nuancé ses étendarts brillants. À tous les chevaliers il donna le modèle D’un bras toujours vainqueur, d’un coeur toujours fiD’où viennent ces rubans qui ne sont pas de moi? Mon chevalier combat, mais sous une autre loi, Et lorsqu’à mes regards le sort le fait paroitre, Orné de ces couleurs, puis-je le reconnoitre? Cesse de Te vanter, ma Rivale en ce jour! Pour un autre combat il cherche un autre amour; Et brisant de nouveau le serment qui le lie, Une belle à son tour vengera Milicie.«  
<sec/>
– «Gudomligt, min söta grefvinna!« – utbrast konungen och klappade händerna. – «Det vore ett brott mot all ridderlighet, att låta er bli en ropande röst i öknen. (Vänder sig till de vakthafvande och ropar:) «Baron Ehrensvärd! mitt skrifdon!« 
<sec/>
Efter några ögonblick frambars till konungen ett skriftyg af perlemor, inlagdt med guld, en stålpenna med guldskaft och en bundt rosenfärgadt silkespapper med förgyld snitt. Han satte sig ned vid drottningens sybord och sammanskref följande svar, 
<sec/>
Riddarespelet 1779 af friherre Cederhjelm. som han högt uppläste och derefter öfverlemnade till grefvinnan Löwenhjelm att behålla: «Milicie et Leonorine! Vous portez les mêmes couleurs, Et chaqu’une de vous également domine sur les esprits et les coeurs: Les amours volent sur vos traces: Il n’est point entre vous de rivalité; Choisir seroit témérité, Quand on choisit entre les Graces.«  
<sec/>
Ett smickrande sorl af hänryckning lopp genom hela kretsen af åhörare; ty det var en kung, som lemnat vapnens lekar, för att äfven i snillets träda inom skranket. Men, nej! Smickret behöfdes icke i detta afseende: – konungen hette nemligen Gustaf III. 
<sec/>
Omedelbart efter tornerspelet följde en tillställning, beräknad att roa lika mycket allmänheten, hvilken i oräkneliga skaror begifvit sig från Stockholm för att skåda ståten, som hofkretsen. På den fyrkantiga gräsplanen i Drottningholms trädgård, närmast slottet, fanns den tiden ett stort vattusprång, hvaraf man numera ser endast några lemningar. Hercules stridande och med sin klubba ihjälslående Draken, står på en hög, rund fotställning af huggen sten och hvita marmorränder, hvarftals liggande om hvarandra. Sjelfva stoden är af gjuten metall och qvarstår ännu orubbad; men fotställningen, som tillförne var omgifven af fyra musslor och på sidorna förebildat de fyra årets tider, är mycket förfallen, 
<sec/>
Cederhjelm. och de tvänne mindre vattenkonsterna, som stått i samband med denna stora och bildats af tvänne Tritoner, äro alldeles försvunne. Efter denna gräsplan vidtager en annan, något upphöjdare än den förra. Tio springvatten, med stoder af bronz, förskönade då denna plats, som nu är öde och tom, saknar alla prydnader och endast här och der företer några gropar efter de fordna vattusprången . 
<sec/>
Alla dessa sprittande kristaller tillika med de tornhöga alléerna blefvo nu, efter karusellens slut, belysta af eldar, som spridde en förtrollande dager öfver taflan, samt från lyktorna i en lång rad marknadsstånd, kring hvilka folket hvimlade, glädjedrucket, jublande och hurrande vid minsta skymt af någon konungahusets medlem. Detta och hofvet vandrade okonstladt midt ibland folkhoparna, för att njuta det herrliga skådespelet: alltsammans uppfattadt på duken i fem stycken af Martin, hvilka i denna stund pryda drottningens toilettrum på detta samma lustslott, der glädjen, smaken och nöjena i Gustaf III:s tid trifdes vid sidan af majestätet . 
<sec/>
Beskrifning öfver Drottningholm, dess slott och märkvärdigheter. Stockholm 1821. 
<sec/>
Beskrifning öfver Drottningholm, 1. c. 
<chapter/>
<chaptername>SextondeKapitlet</chaptername>

<chaptername>SEXTONDE KAPITLET.</chaptername>

<sec/>
Scenen är på Stockholms slott i hertig Carls rum. Det är svartklädt. Längst bort: ett fyra alnar högt försilfradt kors, med Frälsarens fastnaglade bild i naturliga färger. Blodfläckar synas kring spikarna och törnekransen samt efter spjutet. Vid foten af korset en qvinnoskepnad i kroppsstorlek och bedjande ställning, af gips: kring hufvudet en gloria af lampor, hvilken, tillika med den, som kringstrålar Christus-bilden, upplyser bakgrunden af rummet. Midt emot korset – och lika högt med det – i den motsatta ändan af rummet: ett palmträd, och på hvarje dess blad en lampa. Nedra delen af rummet upplyses af detta sken. I taket sväfvar en försilfrad törnekrona med nie långt utskjutande taggar; hvarje af dem uppbär ett brinnande vaxljus i sin pipa. Framför korset står ett långt bord, öfverhöljdt med ett svart täcke, kantadt med galloner, fransar och toffsar af silfver. På midten af täcket äro stickade, i upphöjdt arbete, också af silfver: ett öga i en trekant, ett krusifix och en dufva. På ena ändan af bordet: en hög, förgyld ljusstake med sju armar, i hvilka brinna tjocka, gula så kallade «kyrkoljus»; på den andra: ett timglas. Längst ned i rummet, midt emot korset: ett benrangel af naturlig menniskohöjd, hållande en lia mellan fingerknotorna. I ögongroparna äro anbragta lampor, hvilka belysa visartaflan på den klocka, hvartill benranglet utgör fotställning. Vid bordets öfversta ända står en mycket hög ländstol, eller thron af elfenben, ryggstödet och sidorna med genombrutet filigramsarbete och inläggningar af ebenträd, snarlik den, som staden Lybeck förärade Gustaf Wasa, och hvilken i sednare tider blifvit skänkt af framlidne kammarherren von Schinkel till svenska riddarhuset. Kring bordet: svartmålade stolar med ryggstöd och på hvartdera ett hvitt kors. En klubba af elfenben ligger på bordet midt framför thronen. 
<sec/>
Rummet fylles småningom med folk, som tager plats i stolarna kring bordet. Alla äro klädda i mellanblå uniform med tegelröda krage och uppslag; hvita knappar, med ett kors uti; silfverepauletter, en del med fransar; på venstra axeln en aiguillette af silfver; svärd i ett axelgehäng af silfver samt silfversporrar. I ett brandgult band bära alla kring halsen ett hvitt emaljeradt kors, med Frälsarens bild på ena sidan, sådan den finnes på det fristående korset i salen; och på den andra en qvinnobild, liknande den vid samma kors bedjande af gips. 
<sec/>
De fleste inlåta sig i halfhöga samtal med sina grannar vid bordet. Tid efter annan kasta de frågande blickar på klockan. Just då den slår sista slaget af nie inträder hertig Carl, klädd i blå furstlig mantel. Hans ordenskors är något större än de öfriges, och gnistrar af ädla stenar. 
<sec/>
Alla stiga upp, då han inträder, och mottaga honom med tre omgångar handklappningar. Han hälsar till höger och venster med en lätt böjning på hufvudet och ett högdraget småleende, sätter sig i elfenbensstolen och slår med elfenbensklubban tre slag i bordet. Alla sätta sig och en djup tystnad råder. 
<sec/>
Hertigen tager till ordet: 
<sec/>
«Födde Riddare och Vetande Bröder af vår S:t Helenæ-orden och det heliga Försoningskorset.» 
<sec/>
«Oroande underrättelser hafva inlupit från samfundets Vestra Tunga och Skyttens prefektur. Fritänkeriet grusar templets hörnstenar, och kraften i den Väldiges högra hand – thronen – förlamas mer och mer, genom minskad vördnad för den smorde, som svärdet håller. Skyndsamma och verksamma mått och steg erfordras, för att skydda helgamanna samfund. Vid korset och kalken, vid någonting ännu dyrare, som ej ens här bland eder, utan endast i sanctuarium inför den Osynlige och hans utsände får nämnas, har jag svurit att upprätthålla helgedomen, och i tre gånger tre och sju gånger sju den Heliges namn, med den utsändes vetskap och samtycke, tillspörjer jag eder, Riddare och Vetande Bröder! om J för samma dyra ändamål, likmätigt ed och pligt, viljen, liksom jag, hafva lif och välfärd osparda?» 
<sec/>
Alla stiga upp, lägga högra handen på hjertat och böja hufvudet mot bröstet. De sätta sig ånyo, tigande. En enda förblir stående. 
<sec/>
Hertigen: «Amen.» – (Blir varse den stående.) «I Storkapitlets namn: hvad söker du, broder?» 
<sec/>
Den stående: «Högborne och högvisaste mästare! Är det lofligt, att lossa sin tungas band?» 
<sec/>
Hertigen: «Tala!» 
<sec/>
Den stående: «Har icke den, som svärdet håller, vilja och makt att bevaka ingången till templet; och tillstädjer han, som sitter på stolen, att hans fotapall undanryckes och att vredenes skål tömmes öfver den smorde?» 
<sec/>
Den talande sätter sig. Uppehåll. 
<sec/>
Hertigen skiftar färg, rynkar ögonbrynen och slungar harmsna blickar på honom, som talat. Sedan han återhemtat sig och samlat tankarna, yttrar hertigen, – likväl sväfvande på målet: 
<sec/>
– «Otro och fåfänglighet fjettra svärdet. Det måste hållas af en stark hand. Så tala tungorna i östan och vestan, ja från de Vetande af vårt heliga Försoningskors’ alla prefekturer.» 
<sec/>
På inre sidan af en dubbel dörr, bakom ett förhänge midt i rummet, klappas tre starka slag, som besvaras med stormästareklubban. Hertigen anmodar ordningsmannen att spörja: hvem det är, som klappar? å hvars vägnar? och i hvad afsigt? 
<sec/>
«Ett bådskap från den Utsände», blir svaret. 
<sec/>
Alla, till och med hertigen, stiga upp och förblifva stående. 
<sec/>
Förhänget lyftes undan. Ceremonimästaren Plommenfelt inträder, klädd i en fotsid hvit skjorta, ett brandgult skärp med långa, hängande ändar kring lifvet och en lång, svart, släpande mantel. Hans ordenskors, buret på samma sätt och i lika band, som de öfriges, är något mindre än hertigens, men större än de andres. 
<sec/>
Plommenfelt, sedan han gjort en djup bugning för korset, stadnar vid elfenbensstolen, hälsar med ordens hemliga tecken och säger: 
<sec/>
– «Den Utsände kallar dig, högborne och högvisaste mästare, tillika med den äldste och de tvänne yngste Vetande: kunskapen och oskulden.» 
<sec/>
– «Vördnad och lydnad för den Osynlige och hans Utsände,» – svarar hertigen. 
<sec/>
Plommenfelt aflägsnar sig, efter en förnyad bugning för korset. 
<sec/>
Alla sätta sig. 
<sec/>
Hertigen slår tre slag i bordet med elfenbensklubban och yttrar: 
<sec/>
– «Vi hafva förnummit den Osynliges vilja. Utkorade! följen mig till den, han utsändt!» 
<sec/>
Den som sitter hertigen närmast till höger samt ynglingarne Horn och Reuterholm nederst vid bordsändan resa sig från sina stolar. När hertigen derefter stiger upp, reser sig hela samlingen. 
<sec/>
Hertigen och hans tre följeslagare nalkas korset, buga sig djupt för detsamma och göra, med hopknäppta händer och mot bröstet lutade hufvuden, en tyst bön. Derefter begifva de sig, med hertigen i spetsen, till den dörr, hvarifrån Plommenfelt kommit. Hertigen klappar tre gånger i händerna. 
<sec/>
En röst innanför: 
<sec/>
– «Helig! Helig! Helig!» 
<sec/>
Chor af Riddarne (utom stormästaren och hans följeslagare, hvilka iakttaga tystnad) – «Amen.» 
<sec/>
Rösten: «Hvem nalkas tabernaklet?» 
<sec/>
Hertigen: «Tjenare af det heliga Försoningskorset och tjenarnes tjenare.» 
<sec/>
Rösten: «Hvad söken J här?» 
<sec/>
Hertigen: «Nåd och ljus och kraft af den Osynlige och den han sändt hafver.» 
<sec/>
Uppehåll. 
<sec/>
Musik med sång höres bakom förhänget, liksom från höjden. 
<sec/>
Förhänget rullas undan; dörrarne bakom öppnas; hertigen med sina tre följeslagare stiga upp för en liten trappa, som leder till det bönkapell, der i sednare tider kronprinsessan Josefina förrättat, sin katholska andakt. 
<sec/>
Rummet är ordnadt i bakgrunden med ett altare, och vid sidan deraf till höger, under en himmel, en thron på en upphöjning. Thronhimmeln och beklädnaden på den derunder stående ländstolen äro af purpur, med galloner och fransar af guld. Vid altarets venstra sida står ett bord, öfverhöljdt af ett rödt sammetstäcke, kantadt med guldsnören. På bordet är uppstaplad en hög af sidenskärp, hvartdera hälften gult och hälften svart. På bönepallen framför altaret, inom disken, ligger på ett hyende, en guldstickad purpurmantel, med bräm och foder af hermeliner. 
<sec/>
Kapellet upplyses af ett rödaktigt sken, som utströmmar dels från en i taket hängande ofantlig lampa, af uråldrig grekisk form, dels från en på sjelfva altaret högt fladdrande offerlåga. 
<sec/>
Framför altaret, inom disken, står Björnram, klädd i öfverstepresterlig skrud, med händerna lagda i kors öfver bröstet. 
<sec/>
Plommenfelt tar vid ingången emot hertigen och hans följeslagare och ledsagar dem fram till altarfoten, der de samtlige göra en djup bugning för Björnram, som besvarar hälsningen med en lätt, men långsam böjning på hufvudet. 
<sec/>
På ett tecken af Plommenfelt knäböjer hertigen vid foten af altaret. De tre Vetande förblifva stående på gången. 
<sec/>
Björnram gör, halfhögt, en bön, lyfter derefter purpurmanteln från hyendet och renar den öfver altarets offerlåga. 
<sec/>
Under tiden vinkar Plommenfelt åt ynglingarne Horn och Reuterholm, som träda fram bakom hertigen och lyfta af honom den blå furstliga sammetsmanteln, hvilken Plommenfelt emottager och håller, kastad öfver sin venstra arm. 
<sec/>
Medan Björnram renar purpurmanteln vid offerlågan, ropa dolda röster! «Helig! Helig! Helig!» 
<sec/>
Starka vällukter sprida sig kring rummet. Vackra, men späda barnröster uppstämma en hymn. Ett förhänge hindrar sångarne både att synas och att se hvad som tilldrager sig i kapellet. 
<sec/>
Björnram kastar den invigda manteln öfver hertigens skuldror, knäpper ihop den vid halsen med ett lås af jaspis, lägger sina händer i kors öfver hans hjessa och mumlar några ord mellan tänderna. Sedan ger Björnram hertigen en vink att stiga upp, tar emot af den äldste Riddaren, som medföljt hertigen, den blå sammetsmanteln, som denne håller, och lägger den på bönepallens hyende, der purpurmanteln förut legat. Nu yttrar Björnram, vänd till hertigen: 
<sec/>
«Du skall söka hvad som är i det som varder, och hvad som varder i det som är, och höj dig till Ursprungets enhet.» 
<sec/>
Plommenfelt utsträcker sin högra hand åt hertigen, som lemnar honom sin venstra. Sålunda ledsagad, förfogar hertigen sig till thronen, vid hvars fot Plommenfelt bugar sig och går tillbaka till altaret. Carl sätter sig på thronen och ser högst belåten ut. 
<sec/>
Björnram går till bordet vid altarets venstra sida, sträcker ut sina begge händer öfver de der liggande skärpen och läser, halfhögt, en korrt bön. Derefter tar han tre skärp från högen och vinkar åt Plommenfelt, som på ett hyende bär dem till hertigen och ställer hyendet på ett litet rundt bord, öfverklädt med rödt sammet, vid sidan af ländstolen, i hvilken han sitter. 
<sec/>
Plommenfelt ledsagar alla tre de Vetande till foten af thronen; hertigen stiger upp och hänger skärpen öfver deras axlar. 
<sec/>
Medan detta försiggår höres en svag instrumentalmusik. Björnram uttalar högt de orden: 
<sec/>
«Kunskap och oskuld förvandlens i handling och kraft, för att utrota otro och flärd och flytta svärdet ur vekliga i starka händer!» 
<sec/>
Derefter vändande sig till hertigen, yttrar Björnram: 
<sec/>
«I den Osynliges namn, å hans heliga vägnar och på hans befallning, hälsar jag dig, min son, tre gånger tre sjufaldigt och nietaligt för en bland de väldige på jorden; ty du blir det! Amen.» 
<sec/>
Hertigen går ned från thronen och till det yttre samlingsrummet, beledsagad af de tre Vetande Bröderne, som på hyender bära de invigda skärpen. 
<sec/>
Vid den betäckta dörren till kapellet klappar Plommenfelt tre starka slag (derefter ett uppehåll), så sju (nytt uppehåll) och slutligen nie. 
<sec/>
Röst från samlingssalen: «Har den Utsände något att förkunna de Vetande kring det heliga Försoningskorset?» 
<sec/>
Plommenfelt innanför: «Brudgummen söker sin trolofvade. 
<sec/>
Rösten: «Huru heter bruden?» 
<sec/>
PlommnefeltPlommenfelt: «Helena.» 
<sec/>
Dubbeldörrarna öppnas. Alla de Vetande äro stående kring bordet och hälsa stormästaren med niefaldiga handklappningar. Hertigen går, med stolt hållning, fram till elfenbensstolen och sätter sig. De Vetande sätta sig då äfven, utom de tre, som bära skärpen på hyender. Desse Riddare af Försoningskorset träda fram och stadna vid elfenbensstolen. Imedlertid drager Plommenfelt sig tillbaka i bönkapellet, hvars dörrar stängas och förhänget nedsläppes. 
<sec/>
Hertigen äskar ljud medelst tre slag i bordet af elfenbensklubban. 
<sec/>
«Det är fullkomnadt» – säger han – «i den Osynliges rådslag, och den Utsände har begåfvat mig med tecken, hvaraf jag, i kraft af mitt Härmästarekall, vill göra eder delaktige, Vetande Bröder och födde Riddare af vår S:t Helenæ-orden och det heliga Försoningskorset.» 
<sec/>
En och en af dem, som sitta kring bordet, stiger upp och träder fram till hertigen, som kastar öfver hvarderas axel ett af de gula och svarta sidenskärpen. Derefter kysser han den sålunda prydde i pannan. När alla fått sina skärp och åter intagit sina platser kring bordet, äskar hertigen ljud med klubban på vanligt sätt, och yttrar: 
<sec/>
«Har någon Vetande Broder något att andraga för Storkapitlet?» 
<sec/>
Allmän tystnad. 
<sec/>
«I den tre gånger tre högtlofvades namn förklarar jag då sammankomsten slutad och kapitlet upplöst. » 
<sec/>
Alla stiga upp, göra en djup bugning för hertigen och aflägsna sig efter hand. 
<sec/>
Hertigen går ånyo, men ensam, upp i bönkapellet till Björnram och Plommenfelt. En stund derefter reser han till Rosersberg . 
<chapter/>
<chaptername>SjuttondeKapitlet</chaptername>

<chaptername>SJUTTONDE KAPITLET.</chaptername>

<sec/>
För sista gången införa vi på skådeplatsen en utländning, hvars öden några lustrer varit ganska nära förknippade med Sveriges. Ehuru Schweitzaren Beylon ännu befann sig i mannaålderns mognad, hade njutningar och frosseri, i förening med ett stillasittande lefnadssätt, nattvak och själsansträngningar, så undergräft hans helsa, så i förtid tärt hans lifskrafter, att han sjelf anade sina dagars slut nalkas. Han motsåg detta med en filosofs lugn, för upplyst att hysa vidskepliga farhågor eller dåraktiga förhoppningar. Ingens ofärd och förbannelse, ingen ånger, intet agg qväljde hans samvete. Visserligen hade han gerna lefvat längre, om sådan varit hans skickelse; ty, med undantag af kroppsbräckligheter, erböd lifvet honom endast behag: men utan fasa och knot gick han några år förr en händelse till mötes, som han i alla fall ej kunnat undvika några år senare. För öfrigt gjorde skärseldar och brinnande svafvelsjöar lika litet intryck på hans sunda omdö
<sec/>
Den historiska anekdoten om Björnrams förutsägelse till hertig Carl finnes införd i Skildringar ur det inre af dagens historia. De Frånvarande. Fjerde upplagan, sidorna 242 och 243. me, som han kände sin egen syndabörda ökad af Adams och Evas paradisiska matlust till det äpple, som, enligt Gamla Testamentets vittnesbörd, utgjort syndafallet och gjort hela menniskoslägtet skyldigt till evig fördömelse, hvilken endast kunnat häfvas med försoningsoffret af en underbart förkroppsligad Gudasons marter och död. Beylon bibehöll till sista andetaget sina alla åsigter och sträfvanden oförändrade: tacksamhet, trohet och nit för sina höga välgörare; åstundan att tjena, men äfven obemärkt leda dem; och omtanka för de sinas bergning, äfven sedan han ej längre hade sin egen att fundera på. 
<sec/>
Ställningen inom konungahuset ansåg han högst betänklig och den oroade honom djupt. Försoningen mellan konungen och drottningen hade ökat misshälligheterna mellan honom och enkedrottningen, mellan honom och hans äldste bror. De förra hade redan utbrustit i öppna anstötligheter: de sednare lupo dolskt och förstörande som en mina under thronen, dit hertigen redan då traktade, utan att fråga efter, om det endast blefve spillrorna deraf, som han kunde hoppas att tillskansa sig, och om dessa spillrors besittning af honom skulle betalas med landets skada och hela hans slägts undergång. Konungen fördjupade sig i skuld och nöjen. Hans inkomster förslogo hvarken till dessa, till de frikostiga understöd, han, med känslans värma och ädel grannlagenhet, egnade åt sitt lands snillen, till de företag, han åsyftade, för att sprida förfining, glans och trefnad öfver sin hembygd, ej heller till hans praktbegär och stundom rentaf skamliga utsväfningar. Den hjelp, han eljest kunnat och bort söka i sitt penningebetryck, skydde han mera, än sjelfva trångmålet. Han både hatade och fruktade Riksens Ständer. Ingenting låg honom så ömt om hjertat som purpurns makt och höghet, och han ville på samma sätt, som Ludvig i Frankrike, vara enrådande kung. Gustaf insåg rätt väl, att ständerna ej länge skulle låta sig nöja, att endast gälla och behandlas som siffror, och att de ej på andra vilkor skulle taga honom under armarna i penningeväg, än om han åt dem inrymde det behöriga inflytande i statens värf, som han innan regementsförändringen förespeglat, och som innefattades i det ryktbara revolutions-programmet: att konungen endast skulle bli den förste medborgaren bland ett fritt folk. Det var just detta löftes uppfyllande, han skydde som pest, och tillät sig de mest halsbrytande, förderfliga och vanhedrande medel heldre, än denna lagliga utväg att få sina behof afhjelpta. 
<sec/>
Med hertig Carl stod det ingalunda bättre till. Han befann sig i skuld öfver öronen, betalte aldrig och saknade således helt och hållet kredit. Han fick derföre stundom hålla till godo rätt beska påminnelser till och med af handtverkare. En sådan, som länge sprungit med en obetald räkning och ständigt blifvit afspisad med fagra löften, nådiga småleenden och hugsvalande handtryckningar, fick en gång af sin höge gäldenär det snäsande svaret: «edra om«ständigheter måtte vara bra eländiga, kära ni, efter «ni är så satans efterhängsen.» – «Det är så med mina också, Ers Kongl. Höghet», svarade handtverkaren, som låtsade sig hafva hört hertigen beklaga sig öfver sin penningebrist . Öfver sitt förhål
<sec/>
Historiskt. lande till mamsell Slottsberg vårdade prinsen sig ej längre att kasta någon slöja. Han hade köpt henne ett hus på Regeringsgatan, gent emot Hercules’ backe, der yppighet herrskade mera än smak och sjelfsvåld mera än glädje. Hennes klädsel och nöjen kostade honom dessutom betydligt. Hon behöfde i sanning någon ersättning, icke blott för ett fallet rykte, utan äfven för tomheten i den vällustings umgänge, för hvilket detta rykte blifvit ett rof. Hertigens besök hos henne voro mindre kärlek och lidelse, än djuriskhet och tidsfördrif. De stadnade dessutom icke der. Han sökte redan på andra håll förströelser och äfventyr; och mamsell Eckermann tillika med några andra flickor vid theatern räknades redan till hans furstliga harem. Hertigens ordensvurmerier aflupo ej heller utan betydliga kostnader. Han leddes dertill både af svärmeri och list. Han afsåg nemligen att skaffa sig anhängare, med hvilkas tillhjelp han hoppades kunna bemästra sig thronen, derest någon gynnsam tillfällighet inträffade. Läsaren såg i föregående kapitel, huru politiska anslag framtittade ur sjelfva «Försoningskorsets» sanctuarium, der det anspelades på maktens förflyttning från Gustafs i Carls händer. Dit syftade ock utdelningen af de gula och svarta skärpen, emedan dessa färger tillhörde hertigen af Södermanland. För att komma åt penningar, sedan Carl ej längre kunde skaffa sig dem på ärligt sätt, förstod han att sätta konungens, sin brors, lidelser i rörelse. Än anropade hertigen hans frikostighet, än kittlade han Gustafs högmod, framställande sitt trångmål såsom kastande en skugga på konungens egen person, än lät hertigen med flit förstå, att (men icke huru) han smidde ränker mot thronen, för att såmedelst ägga konungens misstankar och förmå honom att köpa sig fred af Carl, då denne också förändrade tänkesätt, yttranden och uppförande – så länge penningarna räckte! På detta sätt förtyngde prins Carl ansenligt kung Gustafs både penningeförlägenhet och regeringsbekymmer. 
<sec/>
Hertig Fredrik var en för ren danelse, att af egennytta plåga sin äldste bror, och vid den tidpunkt, hvarom nu är fråga, hade han icke lyssnat till de politiska planer, i hvilka honom var ärnad en hufvudroll. Enkedrottningen, hans mor, som hatade sin äldste och föraktade sin andre son, talade redan högt om sina önskningar i afseende på den tredje, den hon, ej utan skäl, ansåg värdigare en spira, än de begge andre. Carl hade, i början af Gustafs äktenskap, erbjudit sin hyllning åt dennes gemål, som likväl endast besvarade den med okonstlad syskonkärlek. Nu var det Fredrik, som tröstade Carls gemål öfver hans ostadighet och köld, och alla underrättelser från den tiden sammanstämma deruti, att hertiginnan af Södermanland bönhörde sin vackra svåger. 
<sec/>
Alla dessa ställningar och förhållanden voro Beylon väl bekanta och fördystrade hans tankar, då han från sin lilla lägenhet vid Ulriksdahl for till Drottningholm, att sista gången öppna sitt hjerta för konungen och tillika öppna hans ögon. 
<sec/>
Schweitzarens förstörda utseende jagade genast det fryntliga småleende från Gustafs läppar, hvarmed han emottog sin trogne förtrogne. Som han likväl var mera kung än menniska, blef Gustaf straxt mindre bekymrad, då Beylon skyllde endast på sin sjuklighet. 
<sec/>
– «Det gör mig ondt, kära Beylon, mycket ondt, att din helsa står på så klena fötter; men vi ha ju ett Collegium Medicum. Jag skall ge de herrarne särskild befallning att göra sitt bästa, och foi de gentilhomme! skola de icke nu visa hvad de duga till.» 
<sec/>
– «Der oljan är förtärd, allernådigste herre, måste lampan slockna. Döden är den ende orostiftare, som Eder Maj:ts makt ej förmår kufva, och lifvets skänk den enda välgerning, för hvilken jag ej har Ers Maj:t att tacka.» 
<sec/>
– «Du ser ditt öde alltför mycket i svart.» 
<sec/>
– «Långt derifrån! Jag skattar mig säll att få dö under den milda spira, som redan åtta år gjort millioners ära och lycka, och jag medför i grafven förtröstan till det konungsliga ädelmod, hvaraf jag under min lefnad åtnjutit så otaliga vedermälen.» 
<sec/>
– «Är det någon önskan, som ligger dig på hjertat, välan, så tala! Jag bifaller den på förhand; ty jag vet, att du endast begär hvad som är rimligt och passande.» 
<sec/>
– «När döden är i faggorna får man dristighet; jag märker det i detta ögonblick och, begagnande Ers Maj:ts nådiga löfte och vanliga bevågenhet, bönfaller underdånigst, att Ers Maj:t täcktes ur dess handkassa låta min i Schweitz boende broder få till dödsdagen uppbära ett årligt understöd af 1000 livres, som jag hittills lemnat honom af de frikostiga bidrag, jag åtnjutit i Eders Maj:ts och dess höga föräldrars tjenst.» 
<sec/>
– «Intet annat än det! Det hade i alla fall skett, din bön förutan, så snart jag fått reda på dina slägtförhållanden. Der har du imedlertid min hand på den saken. Är du nu lugnad?» 
<sec/>
Konungen sträckte sin hand åt Beylon, som kysste den med djup rörelse. Då han var i begrepp att utbreda sig i tacksägelser, afbröts han af konungen: 
<sec/>
– «Se så, ej ett ord mera om det lapprit! Slå nu dödsbetraktelserna ur hågen och låtom oss tala om något annat. Har du nyligen varit på Svartsjö? Vill enkedrottningen, min fru moder, ännu icke gifva med sig?» 
<sec/>
Med den varsamhet, finhet och ödmjukhet, som läsaren af gammalt känner i alla Beylons framställningar till sina höga beskyddare, vidrörde han nu den ofvan antydda ställningen inom konungahuset: tillstyrkte en snar och fullständig försoning mellan Gustaf och hans mor: varnade för hertig Carl, som hemligen underblåste osämjan; hvars ordenssammankomster dolde politiska syften; som vore redebogen till hvilket förtvifladt steg som helst, för att läska sin äregirighet och reda sig ur sitt svåra penningebetryck. Det vore endast medelst detta, han kunde hållas i tygeln, om konungen tid efter annan gjorde honom och hans frillor föräringar, infriade de skuldebref, som mest besvärade honom, o. s. v. Framförallt fästade Schweitzaren monarkens uppmärksamhet på vigten af, att noga bevaka hertigens ordensförehafvanden; ty Beylon hade, af ett åsyna vittne, sig bekant de i förra kapitlet beskrifna tilldragelserna vid riddarnes af Försoningskorset sednaste sammanträde. 
<sec/>
– «Allt det der är godt och väl,» – föll konungen härvid i talet – «men att finna någon ordensvurm, som går in på att bespeja sin mästare, eller att lurendreja någon klok menniska och vältänkande in bland ordensvurmar och illasinnade: det är lättare sagdt, än gjordt.» 
<sec/>
– «Jag skulle också misströsta, om icke Ers Maj:t vill för detta vigtiga ändamål tillita sitt eget oemotståndliga inflytande och det i afseende på en person, som redan är invigd i mycket rörande Sveriges höga regentslägt, och hvilken just för närvarande har hertigens öra, såsom redskap åt hans kärleksäfventyr,» – svarade Beylon. 
<sec/>
– «Du menar Badin?» 
<sec/>
– «Ja, Ers Maj:t.» 
<sec/>
– «Den saken skall jag fundera på. – Men hvad fattas dig? Din gula hy blir ännu blekare, dina ögon slockna, din panna fuktas af svett, bröstet häfves, munnen fradgas och andedrägten blir kortare ..... han svimmar! (Ringer)...... Baron Ehrensvärd! hjelp mig att bära Beylon till soffan ...... Se så,..... eau de luce, och skicka i ögonblicket efter min lifmedicus!» 
<sec/>
Konungen lossar sjelf Beylons halsduk och håller en flaska eau de luce under hans näsa. 
<sec/>
Imedlertid komma, jemte läkaren Dalberg, flera af uppvaktningen inspringande. En hastar, att lyfta undan Schweitzarens fötter och att utbreda en näsduk på sidensoffan, för att akta den från fläckar. När konungen blir varse detta, utbrister han, med häftighet: 
<sec/>
– «Hvad skall det heta, min herre? Huru kan ni tänka på sådan strunt, som en sidenmöbel, då en menniska lider, då det kanske till och med gäller dess lif! – Ah! han andas lättare; ögonen återfå sin eld. Gud ske lof!..... Du återhemtar dig, min stackars Beylon: hvad det gläder mig!..... Ni, lifmedicus Dalberg, sätter er i vagnen bredvid Beylon, följer honom hem och ansvarar mig för hans vård och skötsel. Med ilbud vill jag, morgon och afton, ha underrättelser om hans tillstånd ..... Nej, nej, inga tacksägelser, Beylon! jag förbjuder dig det; du skulle bli ännu mera matt af ansträngningen att tala .... Se så, Ehrensvärd tar honom under ena armen och Dalberg under den andra och leda honom ned i vagnen ...... Farväl, farväl! Jag litar på er konst och er skicklighet, kära Dalberg, att Beylon snart må bli bättre. Slå bara bort de der dystra tankarna, med hvilka du kom hit. En frisk menniska skulle duka under på så mörka inbillningar.» 
<sec/>
Beylon kastade en matt, men uttrycksfull blick på konungen, lyftade sedan ögonen mot höjden, fattade ännu en gång Gustafs hand och tryckte den mot sina läppar; hvarefter föreläsaren yttrade med aftynad röst: 
<sec/>
– «Guds välsignelse öfver Ers Maj:t och dess hus!»....... 
<sec/>
Konungen gick till fönstret, för att se Schweitzarens affärd. När denne sista gången blottat hufvudet för sin monark och med sina slocknande ögon uppfångat hans slängkyss ock afskedsnick, skyndade Gustaf – till sitt skrifbord! 
<sec/>
Hans blixtbevingade tankar irrade nu i ett ögonblick från det känslosamma af skillsmässan till beräkningar rörande följderna af föreläsarens död. Denne hade under loppet af ett fjerdedels sekel varit invigd i alla konungahusets och statens ömtåligaste värf och förtroenden. Hans papper innehöllo sannolikt mången vigtig upplysning, hvilken konungen var angelägen att gömma undan obehöriges nyfikenhet, – och mången, som Gustaf ville skaffa sig sjelf angående föräldrar och syskon; ty Beylon hade haft allas hemligheter om hand, men lika obrottsligt iakttagit tystnad mot de öfriga kungliga personerna, hvilka förtroendet vid hvarje särskilt tillfälle ej var ärnadt, som emot hvilken annan som helst. Gustaf, hvilken nyss ådagalagt en så huld – prisvärdt och efterdömligt huld! – vårdnad om sin döende trogne tjenare, hade knappt hört honom uttala afskedets välsignelse, innan Gustaf, med handen ännu kyld af föreläsarens kalla läppar, skref till sin hofkansler baron Fredrik Sparre en befallning att passa på när Schweitzaren afsomnade, genast bemäktiga sig och försegla alla hans efterlemnade papper samt derefter skyndsamt öfverlemna dem till konungen personligen. 
<sec/>
Om i något fall en smickrad fåfänga kunde uppväga känslan af kroppsliga qval, så borde sådant vissertigenserligen inträffa vid Beylons dödssäng. Från en obemärkt främling, som han först beträdde Sveriges jord, och oaktadt en ringa tjenares befattning utan anseende, som var den enda han någonsin beklädt, styrde han snart sagdt sitt nya fädernesland intill sin död, beredde dess stora hvälfningar, var aktad och firad af allt hvad i detta land fanns lysande och utmärkt, emottog på sjuksängen dagliga vedermälen af regentslägtens bevågenhet och ömma deltagande, och dog med vissheten att varda saknad långt mera än de fleste högst uppsatte i samhället. Enkedrottningen skickade honom bud, att hon ville, efter hans död, draga försorg för hans enskilta betjening, hvilken således blef lottad, som derest den haft en kunglig husbonde. När han kände sin sista stund nalkas, lät han kalla riksråden Fersen och Liewen samt grosshandlaren Pejl. Den förstnämnde uppsatte hans yttersta vilja; de sednare bevittnade den. Det utgjorde inseglet på Schweitzarens ära, att hafva sådane män kring sin dödsbädd. Fersen skildes med djup rörelse från honom. Den mäktige aristokraten räknade föreläsaren Beylons frånfälle för sin största förlust, allt sedan bonden Olof Håkanssons, tio år förut. Ja, Fersen lemnade ej sin döende vän, innan denne sjelf gifvit sin önskan tillkänna, att få vara ensam med sin själasörjare och landsman, pastorn af reformerta kyrkan, Voullaire; densamme, som besörjt Beylons införskrifvande till Sverige då han anställdes hos Lovisa Ulrika. 
<sec/>
«Snart» – yttrade denne – «äro dina kroppsliga lidanden förbi. Evighetens portar äro färdiga att öppnas. I namn af vår heliga kyrka, landsmanskap och gammal vänskap spörjer jag dig, broder! om någonting i detta ögonblick gnager ditt bristande hjerta mera, än dödsarbetet?» 
<sec/>
Beylon (med matt röst:) «Nej.» 
<sec/>
Voullaire. – «Du har dyra pligter mot det land, der du först andats, mot det, der du innan korrt drager ditt sista andetag: huru har du uppfyllt dessa pligter?» 
<sec/>
Beylon. – «Jag har alltid älskat och, så vidt jag kunnat, sökt tjena mina begge fosterland.» 
<sec/>
Voullaire. – «Försynen i sin barmhertighet lät dig födas i ett fritt land, broder! och fritt kallades, innan din ankomst hit, det land, der ditt stoft skall förvaras: hvad bevekte dig, att arbeta på denna frihets undergång, och att i stället för den oskyldiga befattning, för hvilken jag anmodade dig, att utbyta Genf mot Stockholm, åtaga dig uppdrag, som förflyttat makten ur folkets händer? Hvi svek du sålunda troheten mot ditt eget ursprung?» 
<sec/>
Beylon. – «Jag trodde mig gagna folket, fast på en annan väg, än den vanliga. Slem vinning var icke mitt mål. Friheten här var endast skenbar; jag har icke varit redskap åt förtryckare. Schweitz behöfver ej ångra, att hafva sändt en son till Sverige. Jag ville upplysa och i en god riktning leda den styrande.« 
<sec/>
Voullaire. – «Du var således förblindad af sjelfförtröstan och förblindade dig sjelf. Menniskan beslutar och Gud styrer. Hvad vill du jag skall säga dina anhöriga, våra landsmän, när jag, kanske snart nog, återvänder till dem?» 
<sec/>
Beylon. – «Att jag älskar dem tills lifvets pulsar stadna, att min sista tanka blir en välsignelse öfver dem, och att de ej må blygas för det jag varit en konungatjenare. Jag har just i den skepnaden afstyrt mycket ondt. Om jag ej blifvit bortryckt i mina halfva dagar»...... (afbrytes af bröstets rosslande). 
<sec/>
Voullaire. – «Ögonblicken äro dyrbara. Du har beställt om ditt hus. Vänd nu dina tankar helt och hållet från det verldsliga. Dö lugn, med öfvertygelsen, att jag i fosterbygden skall värja ditt rykte. För sista gången fridhälsar jag dig, broder, vän och landsman!...... Som själasörjare har jag slutligen några ord att säga dig.» 
<sec/>
Reformerta presten började nu tala i andliga ämnen, och fortfor dermed tills sista gnistan i föreläsarens ögon slocknat. 
<sec/>
Beylon (nästan hviskande och afbrutet:) «Jag ser ..... dig ej ... mera .... broder!...... Räck mig ..... din hand .... Jag ...... vill ........ en landsmans armar ......... » 
<sec/>
Voullaire. – «Broder! förnimmer du ännu min röst?» 
<sec/>
Ett knappt hörbart «ja» framsuckades under dödsrosslet. Själasörjaren läste högt välsignelsen. 
<sec/>
Imedlertid inträdde lifmedicus Dalberg och gick fram till sjuksängen. 
<sec/>
En djup pust hördes. 
<sec/>
«Andedrägten afstadnar», yttrade presten, vändande sig till läkaren, som tog Beylons kalla hand, den Voullaire dittills hållit. 
<sec/>
– «Det är förbi; han är död», – svarade Dalberg långsamt. 
<sec/>
I detsamma öppnades dörren af konungens hofkansler, hedrad med det höga uppdraget att bemästra sig den aflidnes papper. 
<sec/>
Gustaf III var i begrepp att stiga i vagnen, för att på Ulriksdahl bevista ett hofspektakel, då han i trappan mötte ilbudet, som medförde underrättelsen om föreläsarens dödsfall. Konungen vände om till sina rum, vred sina händer och yttrade, med uttryck af djup bedröfvelse, till vakthafvande kabinettskammarherren baron Ehrensvärd: «Jag har förlorat en sällsynt trogen tjenare; derföre skall jag låta en sällsynt utmärkelse vederfaras hans minne. Jag skall låta nedsätta hans lik vid kyrkan på Lofön, mellan mina begge lärare Dalin och Klingenstierna» . 
<sec/>
Svårigheten stundom att välja mellan historiska källor skönjes af följande, hvilket likväl omfattar en tid, ej längre aflägsen från vår, än blott 60 år. I Biografiskt lexicon öfver namnkunnige svenske män (andra bandet, andra häftet; Upsala, Leffler och Sebell 1836), der Beylons biografi är lånad ur kammarherren baron Gustaf Ehrensvärds handskrifna dagbok, förd i konung Gustaf III:s hof 1776–1780, heter det (sidan 230): «att Fredagen den 12 November (1779) blef Beylons sista.» 
<sec/>
Fjerde delen af Konung Gustaf III:s Skrifter (Stockholm; Carl Deleen, 1808) upptager åter (sidorna 116– 117) ett bref från konungen till furst von Hessenstein, dateradt Stockholm den 29 April 1777, hvaraf början lyder sålunda: 
<sec/>
«Min Cousin. Jag har tillbragt en rätt bedröflig «vecka, sedan jag på en gång fick veta, att vår goda «Beylon är död och att Taube ligger på sitt yttersta. «– – –  Jag bekänner alt den tanken, att på en gång «se mig beröfvad två af mina bästa vänner, till hvilka «jag kunde äga det rättvisaste förtroende, har oändli«gen nedslagit mig. – – –  Den värdige Beylon har «jag förlorat. Han dog med allt dygdens mod och «lugn. Grefvarne Liewen och Fersen (Fältmarskalken) «hafva emottagit hans sista vilja och underskrifvit te«stamentet såsom vittnen. Det alldeles ovanliga rum «han i det allmänna vunnit genom det allmänna för&#x00AD; 
<sec/>
Efter ungefär en timmas förlopp frågade Ehrensvärd, om Hans Maj:t befallde, att vagnen kördes bort och att återbud skickades till Ulriksdahl? 
<sec/>
«För ingen del!» – svarade konungen – «Man skulle då inbilla sig och utsprida, att Beylon varit mig oumbärlig ..... Mig oumbärlig!..... En kung 
<sec/>
«troende han visste att ingifva hos alla, i förening med «hans älskansvärda och förlikande egenskaper, vittnar «nogsamt om hans förtjenst. Han dog, efter många «plågor, af en böld, som han klämt, och som derige«nom blef en karbunkel. Han öppnades, och oaktadt «hans gikt och oordentliga diet, fann man att han än«nu kunnat lefva ganska länge. Han är bisatt i Rid«darholmskyrkan, och skall begrafvas på Drottningholm «vid mina lärare Klingenstierna och Dalin.» – – –  
<sec/>
Andra delen af «Portefeuillen» (hvars utgifvande blifvit fördröjdt, i anseende till författarens arrestering 1838) upptager Beylons dödsdag, på grund af gjord undersökning bland Reformerta kyrkans handlingar. Utgifvaren föranläts till denna forskning, sedan han blifvit ägare af papper, som rikskanslern Sparre åt sig undantog vid inventeringen af Beylons qvarlåtenskap. 
<sec/>
När dylika svårigheter möta landsmän att behandla sin egen historia, som göres under deras egna ögon, vore kanske obilligt att gå alltför strängt till rätta med utländningar, som fuska i våra häfder. Endast ur denna synpunkt kunna de grofva historiska misstag ursäktas, af hvilka Arndts «Skildringar ur Svenska Historien under Gustaf III och Gustaf IV Adolf» öfverallt hvimla, der t. ex. Hattarnes ryktbare chef, Axel Fersen, vid alla tillfällen säges tillhöra Mösspartiet: hertigen regenten föres till last, att han lät lösgifva general Pechlin från fästningen, efter Gustaf III:s mord, då Pechlin likväl dog som fånge i Warberg: Gustaf III frikännes från sinnliga utsväfningar och fåfänga, o. s. v. skapar nya tjenare, då han förlorar de gamla. Les affaires font l’homme ...... Dessutom spelas i afton «Tillfället gör Tjufven«, der Bellman, på min begäran, kommer att utföra Marktschreyarens roll, som man sagt mig att han i enskilta kretsar skall ge just con amore . Jag vill en gång se huru en skald bär sig åt som skådespelare ..... Jag har låtit vänta på mig en timma mer än vanligt. Så mycket bättre! Det är derföre jag är kung, att de öfriga skola afvakta min vilja .... Säg till lifkusken, att han kör så mycket fortare.« 
<sec/>
Befallningen gafs och åtlyddes. Det kostade konungen en störtad häst. 
<sec/>
«Vår stackars Beylon är död« – yttrade Gustaf högt, men med en isande likgiltighet, i det han intog sin plats i skådespelssalen. – «Hans trohet var efterdömlig. Också njöt han en oafbruten bevågenhet af mig och mitt hus så länge han lefde. Vi sakna honom alla rätt mycket ...... Den der flöjten gör god verkan i ouverturen. Det lofvar att bli någonting med tiden. Uttini har heder af den lärjungen.« 
<sec/>
Hoffolkets anleten, hvilka vid början af konungens tal pligtskyldigast mulnade som till sex veckors hofsorg, blefvo på nytt klara och leende, när den höga sorgeutgjutelsens adagio upplöstes uti ett allegretto, i anledning af ouverturen. De glädde sig, både att slippa ett störande uppehåll i sina nöjen och att hafva sluppit ett skarpsynt och obevekligt vittne till sina ränksmiderier och äfventyr. 
<sec/>
Historiskt. 
<sec/>
«Beylon är död: jag undrar hvem som får hans rum på slottet, hans sommarnöje vid Ulriksdahl, hans vackra husgeråd och utsökta vinkällare?« yttrade man till hvarandra dagen efter hans död. Dagen efter begrafningsdagen var han glömd vid hofvet – glömd, som derest han aldrig funnits till i verlden. 
<chapter/>
<chaptername>AdertondeKapitlet</chaptername>

<chaptername>ADERTONDE KAPITLET.</chaptername>

<sec/>
Med lika mycken nyfikenhet hvad orsaken kunde vara, som bestörtning i afseende på de möjliga följderna, bemärkte hofkretsen en viss dysterhet i konungens lynne. Glädjen försvann ur hans närhet, – glädjen, som var detta tidehvarfs själ! 
<sec/>
– «Kungens förstämda lynne kommer säkert af någon dold förtrytelse« – hviskade i drottningens cirkel fru von Stauden till grefvinnan Wrede. – «Det förargar honom väl, att den hemliga förbindelsen måste bli bekant och svågern erkänd; ty det påstås, att nu igen ......« 
<sec/>
De sista orden sades bakom solfjädern så sakta och så nära örat, att vi ej tilltro oss kunna återgifva dem. 
<sec/>
– «Nej, bevars!« – svarade grefvinnan. – «Så hänger det icke ihop. Då är det någon chevalier inconnu; ty de skola till och med redan ångra förbindelsen.« 
<sec/>
Vid utgåendet från konungens lever förde den färske excellensen Brahe riksrådet Bunge till en fönsterfördjupning, yttrande med en småslug, men häpen uppsyn: 
<sec/>
– «Kungens bekymmer kunna ej härröra från något annat, än fruktan för ett fredsbrott med Ryssland. Vore jag, som min excellens, ledamot af senaten, så tillstyrkte jag anläggandet af en fästning till mellan Waxholm och Rydboholm. Egendomarna i den der trakten äro fasligt blottställda för fienders öfverraskning.« 
<sec/>
Riksrådet Bunge mätte med en hånande blick grefve Brahe från hufvudet till foten och svarade, försmädligt småleende: 
<sec/>
– «Kungen är ledsen öfver herr Gallodiers benbrott, som hindrar inöfvandet af en ny balett. Min excellens kan sofva tryggt på Rydboholm.« 
<sec/>
– «Hvad fattas kungen?« – frågade hofskalden grefve Oxenstjerna (skalden Gyllenborgs systerson) sin vän, konungens nye handsekreterare Adlerbeth. – Han är sig ej lik, och ingenting återger honom glädtigheten, icke ens de herrligaste alexandriner.« 
<sec/>
– «Förmodligen sorg öfver Lidners ohjelpliga liderlighet. Kungen ärnar nu göra sista försöket att bättra honom; Lidner blir derföre skickad till vår ambassadör Creutz i Paris, på kungens egen bekostnad« – svarade Adlerbeth –; «men låt det stadna oss emellan,« tillade han, med sin vanliga försigtighet. 
<sec/>
– «Hvilket hjerta på denne monark, och hvilken kunglighet i allt hvad han gör och beslutar!« – utbrast Oxenstierna. 
<sec/>
Under hemvägen från Drottningholm till Stockholm en natt, efter aftonmåltiden hos drottningen, yttrade fru Schröderheim till sin man: 
<sec/>
– «Gumman på Svartsjö måtte sätta bra många myror i hufvudet på din eljest så glade kung, hvilken nu ser lika butter ut, som hertig Carl.« 
<sec/>
– «Jag tror snarare, att det just är den inbundne och opålitlige hertigen, som gör vår dyrkade konung sura dagar,« svarade Schröderheim. 
<sec/>
– «Har kungen, som ej tål anstötligheter, märkt något mellan den höge svågern och svägerskan, efter han ser så surmulen ut?« hviskade grefvinnan Höpken till kammarpagen Wright. 
<sec/>
– «Sådana svaghetssynder anser han ej för anstötliga« – svarade Wright. – «Tro mig, dyrkade grefvinna! näst hertig Carl sjelf är ingen så likgiltig för den der lilla kärlekshandeln, som konungen.« 
<sec/>
«Om Beylon lefvat!« suckade Gustaf. Vi tillägga, att om Beylon lefvat, så hade Gustaf längesedan för honom öppnat sitt hjerta, och läsaren hade då redan vetat hvad som betungade det. 
<sec/>
Presidenten i Statskontoret baron Lilljencrantz efterskickades. 
<sec/>
Den långa och allvarsamma öfverläggning, konungen nu höll med sin finansminister, lönar icke mödan att här till alla sina enskildheter upptaga. Konungen behöfde penningar, mycket penningar: för att vidmakthålla glansen af sitt hof, det mest lysande i Europa; för att lifva och sprida glädje och nöjen; för att i vissa afseenden taga hertig Carl under armarna och i andra tillintetgöra hans dolska anslag; för uppbyggandet och inredandet af operahuset och andra offentliga byggnader; för understöd åt behöfvande snillen och uppmuntran af vitterhet och skön konst i allmänhet; för en utrikes resa, som han hade i sinnet, och då han ville uppträda så, som det egnar en svensk monark; samt slutligen för att tillfredsställa sina smekungars behof och nycker. 
<sec/>
Gustaf befallde Lilljencrantz att uppgifva någon utväg, för att anskaffa de erforderliga medlen. Denne föreslog ständernas sammankallande och en öppen, på utvecklade skäl fotad framställning till dem. Konungen förkastade, med hetta, detta förslag. Sjelf funderade han på nedsättning af myntets skrot och korn, åberopande sin morbroders, Fredrik den Stores i Preussen lemnade föresyn; men Lilljencrantz, som fästat sitt namn och vunnit sitt anseende på den då nyligen tillvägabragta realisationen, satte sig med ifver, styrka och fintlighet deremot så, att Gustaf för tillfället slog denna plan ur hågen. Finansministern hemställde då om öppnandet af anteckningslistor för frivilliga sammanskott. Denna utväg vann lika litet konungens bifall: han fann den på en gång under sin värdighet och otillräcklig för ändamålet. Sjelf framkastade han förhållanderna i Frankrike, der domareembetet, bland andra, betaltes med penningar, hvilket den tiden der inbragte ansenliga summor; men Lilljencrantz invände, att detta skulle kasta en mörk skugga på hvad konungen dittills med så mycken framgång, ära och bifall offentligen åtgjort, för att hos sitt lands lagskipare utrota bestickning och åtkomlighet: och Gustaf lät tankan äfven på denna utväg falla. Nu bragtes på tapeten frågan om husbehofsbrännvinsbränningens afskaffande och rättighetens till denna varas tillverkning fästande uteslutande vid kronan; men olägenheterna och vådan förbisågos ej heller, och denna gång lemnades det förderfliga påhittet å sido. Finansministern tillät sig slutligen beklaga, att ⅓:del eller 100,000 riksdaler specie af Riksens Ständers åt kronprinsen erbudna faddergåfva blifvit efterskänkta, emedan här eljest en tillgång funnits, som kunnat förskottsvis och mot framdeles ersättning användas; men Gustaf föll härvid lifligt i talet, att han aldrig ångrade en eftergift, som kommit hans minst bemedlade undersåter till godo, och att i alla fall majestätets värdighet nödvändigt skulle nedsättas i folkets begrepp, om konungahusets underhåll slukade alltför betydligt af statsinkomsterna. 
<sec/>
Föga belåten med upplösningen af denna rådplägning, affärdade konungen sin finansminister. Känslan af betrycket och den mulna sinnesstämningen stegrades i förhållande till svårigheterna att afhjelpa det förra. Ännu var likväl icke bekymrens mått rågadt. Svensken Sergels i Rom vunna stora konstnärsrykte hade nått konungens öron, och Gustaf var för mycket Svensk, för mycket hängifven konsten, för mycket känslig för äran i alla riktningar af dess uppenbarelser, att kunna smälta, det utländningen förblef i besittning af denna klenod. Men för att locka en namnkunnig skicklighet från konstens och njutningarnas hemland till en fjellbygd, dittills fattig på begge, och ännu mer: för att värdigt – en Gustaf värdigt – fästa honom här, behöfdes större tillgångar, än konungen då ägde i sitt våld. På köpet anmälte nu morianen (som blifvit ledamot af både Frimurarnes, Timmermännens och hertigens enskilta Helenæ ordens brödraskap), att prins Carls hemliga sammankomster togo en mer och mer politisk och mot konungen personligen fiendtlig riktning. Badin upplyste tillika, att mamsell Slottsberg begärt en hop nipper, till hvilkas anskaffande hertigen för närvarande saknade både medel och kredit; men att han skämdes besöka henne, innan han uppfyllt denna hennes önskan. 
<sec/>
Under andra omständigheter hade detta sednare meddelande varit konungen rätt kärkommet: nu ökade det endast hans ledsnad öfver sin egen penningeförlägenhet. 
<sec/>
Baron Munck frågade en dag sin höge beskyddare hvad som förorsakade hans bekymmer. Konungen ansåg ej mödan värdt, att längre dölja det för gunstlingen. 
<sec/>
– «Ingenting annat!« – utbrast Munck, sjelfklokt och triumferande. – «Det der är något, som Ers Maj:t kan hjelpa när som helst och ju förr desto bättre.« 
<sec/>
Medan den egennyttige gunstlingen talade på detta sätt, tänkte han i hemlighet på Gustafs frikostighet, när hans kassa var väl späckad. 
<sec/>
– «Och på hvad sätt?« föll konungen genast in, och bekymrens moln skingrades på hans panna. 
<sec/>
– «Åh, kors! Kungen i Frankrike ämnar ju skänka Ers Maj:t vestindiska ön St. Barthelemy. Ständerna veta ingenting om den saken. Ers Maj:t kan anse ön som sin enskilta egendom samt sälja den när som helst och till hvem Ers Maj:t behagar, utan att det angår någon, eller redogörelse ens kan sättas i fråga .....« 
<sec/>
Gustaf afbröt, med gnistrande ögon och kinderna blossande af vrede: 
<sec/>
– «Fy! fy! hvad skall det heta, min herre? .... Vill ni, att jag skall bli en skamfläck i häfderna?.... En kung roffa sitt eget land! bete sig som en schackerjude mot sitt eget folk!.... Fy! fy! hvilken förnedring, att ens tänka ditåt!... Det vore förbi, för evigt förbi med vördnaden för majestätet, den stund en Herrans smorde kunde beträdas med en så smutsig egennytta .... Låt det vara dig sagdt en gång för alla, Adolf! aldrig mera ett ord af så kränkande syftning; jag skulle då nödgas förvisa dig ur min åsyn.« 
<sec/>
Flat och häpen, framstammade Munck en oredig, men ödmjuk bön om förlåtelse. 
<sec/>
Samme Gustaf, som med ädel afsky ansåg förslaget att begå stöld från sitt rike, fann ingen betänklighet vid, att genom en annan låta bestjäla sin gemål. Alla andra makar – tänkte han – hafva gemensam förmögenhet. Hvarföre skall då min gemål, så sparsam, så föga gifmild, rufva på sina skatter, medan jag saknar utvägar att bestrida nödiga utgifter? 
<sec/>
Ännu en motsägelse i hans lynne och åsigter: att af henne begära hjelp, dertill var han för stolt (såvida det icke, törhända, just var ett afslag, han befarade); men att röfva hennes ägodelar fann han icke stridande mot sin värdighet och sina grundsatser. 
<sec/>
Konungar, äfven de bäste, hafva en alldeles egen och merendels rätt rymlig sedolära. 
<sec/>
Sofia Magdalena ägde dyrbarheter till ett oerhördt värde. Liksom Gustaf älskade att visa sin storhet i lysande tillställningar och nöjen, så utgjorde det hennes största njutning, att till begapande och beundran utbreda sina rikedomar i smycken af alla slag, det ena präktigare än det andra. Dessa förevisningar skedde galadagar och vid hoffester, i drottningens guldtoilette, – både så kallad och i allo görande skäl för namnet. Den verkliggjorde beskrifningarna på féesagornas förtrollade slott. Rummet och alla dess möbler voro beklädda med grönt dammast och guldfransar. Sådana voro äfven gardinerna. Öfver golfvet låg en dyrbar turkisk matta. På en fotställning af alabaster i form af ett altar stodo tvänne kärleksgudar, af gediget guld och ett 8-årigt barns höjd, vända mot hvarandra, vingarna beströdda med safirer och rubiner, på ryggen ett koger, fyldt med pilar, hvilkas ändar voro besatta med diamanter, och af sådana utgjordes det band öfver axeln, i hvilket kogret var fästadt: med vänstra handen uppburo cupidonerne sjelfva toilettspegeln och i den högra höllo de framför densamma en fackla, innehållande ljuspipor. Spegeln var aflång, och dess ram, äfven af guld, pryddes öfverst af en kunglig krona, med många ädla stenar af flera färger. På små mahognybord rundt kring rummet hvilade guldstickade purpurhyenden, öfversådda af juvelsmycken, orientaliska perlor och allt hvad ädelstenar heter, infattade i diademer, halsband och armband, gördlar, spännen, örhängen, bröstsmycken, ringar, ur med kedjor, o. s. v. Under festen eller förevisningarna höll en statsfru vakt i toiletten, hvarefter kammarfrun, i närvaro af öfverhofmästarinnan, enligt en skrifven förteckning, räknade och nedlade smyckena i ett schatull, till hvilket nyckeln öfverlemnades åt drottningen. Toiletten, som låg näst innanför hennes sängkammare, hade blott en dörr, och den ledde dit. På sängkammaren åter voro tvänne andra: den stora ingången till de öfriga rummen och en hemlig, dold bakom ett af den stora paulunens rika sidenförhängen. Konungen sjelf förvarade nyckeln till denna lönndörr. 
<sec/>
Vid en hoffest hade Gustaf händelsevis tagit sin gemåls guldtoilett i ögonsigte och underrättat sig, hvar dyrbarheterna eljest förvarades. Hans håg lekte från den stunden ditåt, vakande och drömmande, tills omsider schatullet fick en likartad ryktbarhet i Holstein-Gottorpiska husets annaler, som halsbandet i Bourbonernes, och det till och med nästan samtidigt. Men en offentlig undersökning rentvättade Marie Antoinettes rykte: Gustaf föredrog glömskans slöja och verktygets aflägsnande. Också gällde det i Frankrike ingenting mindre än stöld; i Sverge åter endast bodrägt. 
<chapter/>
<chaptername>NittondeKapitlet</chaptername>

<chaptername>NITTONDE KAPITLET.</chaptername>

<sec/>
Smekmånaden hade längesedan upphört för morianen och Olivia. Det vore till och med kanske vådligt att besvärja hans äkta trohet; men Badins anspråk på hennes förblefvo icke desto mindre lika starka, och yttrade sig snart i anfall af svartsjuka, hvilken ej sällan är en väckelse för den misstänkta att förtjena den. Olivia hade haft täta mellan-fyra- ögon med baron Munck, då han var sysselsatt att underhandla mellan konungaparet; och Badin anade, att den kungliga sängkammarens höga smekningar kunde med ömma känslor smitta de begge uppvaktande, som väntade i yttre rummet, och ägga dem att angenämt fördrifva tiden och sysslolösheten. Om läsaren befaller oss att på samvete yttra vår mening om saken, så nödgas vi öfvergå på morianens sida, emedan både muntliga och skriftliga berättelser föranleda, att konungens förste hofstallmästare baron Munck och drottningens kammarfru Ramström ej sågo hvarandra med likgiltiga ögon, och att hon skänkte lifvet åt en ljuslätt kärlekspant, hvars utseende jäfvade hvarje tanka på söderländskt ursprung. Olivia bedyrade väl, att ungen med hvarje dag blef mera svart; men denna gången såg Badin, mot äkta mäns plägsed, för mycket «i hvitt«, och kastade saknande blickar tillbaka på sina pojkår, då allting var honom tillåtet mot hoffolket. I händelse denna undantagslag ännu gällt för honom, skulle herr förste hofstallmästaren ganska dyrt fått plikta för sin framgång hos den täcka kammarfrun. 
<sec/>
En dag var Badins lynne vresigare än vanligt, och han mottog med mycken köld Olivias inställsamhet. När hon fann, att trollkraften af denna talisman försvunnit, gick hon sjelf en storm till mötes och tänkte, att bättre är förekomma, än förekommas. 
<sec/>
– «Du är en bra älskvärd man, det måste jag tillstå. Om jag kunnat föreställa mig något sådant, skulle jag aldrig låtit narra mig till brudstolen.« 
<sec/>
– «Om jag kunnat förutse hvad som inträffat, så skulle jag åtminstone icke blifvit den, som i det afseendet inledt dig i frestelse.« 
<sec/>
– «Högst förbunden för så utsökt artighet! Törs jag likväl fråga, hvad som menas med «förutseendet« och det «inträffade«? 
<sec/>
(Med hånlöje pekande på ett ljuslätt barn, klädt i kollt, som ömsom kryper på golfvet, ömsom staplar omkring i rummet). «Fråga den der ungen.« 
<sec/>
– (Snyftande) «Nu igen!.... Huru länge skall du plåga mig för de der orimliga misstankarna?« 
<sec/>
– «Åtminstone så länge jag har beviset lifslefvande dagligen för mina ögon.« 
<sec/>
– «Beviset?« 
<sec/>
– «Ja, just beviset!.... Liknar jag kanske en vattenlagd sillmjölke, hä?.... men alldeles så ser den der ungen ut.« 
<sec/>
– (Gråter) «Barnet brås på sin stackars mor, kom blir med hvar dag blekare af bara sorg öfver din grymma svartsjuka. Tänk om jag skulle betala dig med samma mynt?« 
<sec/>
– «Låt bli att röra vid den strängen, Olivia! det förbehåller jag mig, en gång för alla. Först och främst saknar du anledning. För det andra vore det väl i alla fall en himmelsvid skillnad emellan ett litet snedsprång, som icke belastar en med utgifter till kläder och föda, m. m. åt en annans barn. För det tredje, så .... så .... (gnuggar sig i pannan). 
<sec/>
– «Och för det tredje, så ären j karlar samt- och synnerligen fräcke krabater, som hvarje ögonblick sen grandet i våra ögon, men låtsen ej märka bjelken i edra egna.« 
<sec/>
– «Muncken är alltför storväxt att kallas «ett grand.« 
<sec/>
– «Huru blind du kan vara, eller huru okunnig du gör dig! Vet du då icke, att baron Munck är pinkär i mamsell Bassy vid baletten, och att hon icke hör till de obevekliga?« 
<sec/>
– «Ja nu, ja! Åh jo, det vet hela verlden. Men de voro ej så bekanta med hvarandra den tid du och han biträdde majestäterna. Vet du hvad folket säger: ett mellan-fyra-ögon med en kammarfru och en teatermamsell är detsamma som halft bevis.« 
<sec/>
– «Alltför artigt! Men sammanställningen påminner mig om en sak. Det var någon, som såg dig häromdagen i skymningen åka ensam i en täckt hyrvagn med mamsell Slottsberg. Skall jag nu rifva upp himmel och jord för det der lilla äfventyret?« 
<sec/>
– «Visst var det på sätt och vis ett äfventyr, men af det oskyldiga slaget. Hertig Carls kärlekshandel med Slottsbergskan hade kommit – fan vet huru! – för hertiginnans öron. Hon ville nödvändigt se sin lyckliga medtäflerska och gaf mig befallning, att, i tysthet och utan att flickan fick veta annat, än att det bar af till ett möte med hertigen, föra henne upp i hertiginnans garderob. Du skulle sett mamsellens bestörtning då hon, i stället för sin älskare, träffade hans gemål. Först mönstrade hertiginnan henne ganska noga och med skarpa blickar, under det Slottsberg ömsom rodnade och bleknade samt skälfde i hela kroppen som ett asplöf. När hertiginnan blef varse hennes häpnad, antog hon en mild uppsyn och räckte med godhet sin hand att kyssa åt flickan samt yttrade: «Ni har öfvertagit en bland «mina skönaste rättigheter, mamsell Slottsberg, den, «att göra hertigens lif angenämt. Om det lyckas er, «och ni uteslutande egnar er åt ett kall, som ni af «fri vilja valt, så önskar jag er framgång och allt «godt, och förlåter att ni gjort mig intrång; ty min «skyldighet och min högsta önskan äro endast, att «bidraga till förljufvande af hertigens dagar. Men en «sak vill jag anbefalla er och lägga framför allt an«nat på ert minne: blanda er aldrig i politiken, mam«sell Slottsberg; använd aldrig ert inflytande hos her«tigen till förord eller att gifva intryck mot någon. «Det skulle förorsaka min gemål bekymmer och han «blefve slutligen förtörnad på er. Ni skulle då tillika «ådraga er min och hans öfriga höga anförvandters «rättmätiga vrede.«  
<sec/>
– «Den goda, den ädla hertiginnan!« 
<sec/>
– «Således, kära Olivia, kan du icke från den händelsen hemta förevändning till svartsjuka misstankar.« 
<sec/>
– «Också hör jag ej till deras antal, som se spöken midt på ljusa dagen.« 
<sec/>
Badin fäster ögonen på en fingerborg af guld, med emaljerade förgät-mig-ej, hvilken ligger i ett öppet rödt saffiansfodral på Olivias sybord. 
<sec/>
– «Den der är rätt vacker: har du köpt eller fått den?« 
<sec/>
Historiskt. 
<sec/>
– «Jag har fått den.« 
<sec/>
– «Af hvem?« 
<sec/>
– «Af en karl.« 
<sec/>
– «Af en karl!« 
<sec/>
– «Ja visst! eller af en ung, hygglig herre, om det uttrycket faller dig mera på läppen.« 
<sec/>
– «Kanske den der gåfvan också skall räknas till «spöken midt på ljusa dagen«? 
<sec/>
– «Alldeles. Och jag skall löna ditt nyss berättade äfventyr med ett annat, som i märkvärdighet icke ger ditt efter. Drottningen har lått en älskare ....« 
<sec/>
(Badin faller i talet) – «Hvad i Herrans namn säger du, Olivia!« 
<sec/>
– «Du hör ju hvad jag säger: att drottningen har fått en älskare; men i all tukt och ära, ty de ha aldrig talats vid, och hon vet till och med i denna stund ingenting om sin nya eröfring.« 
<sec/>
– «Huru hänger det ihop?« 
<sec/>
– «Dermed hänger så tillsammans, att en ung magister, vid namn Bethén, notarie vid Hofkonsistoriet, råkat förgapa sig på och förälska sig i vackra drottning. Tokig af kärlek och naturligtvis utan hopp, stryker han ständigt omkring i granskapet af hennes rum, för att åtminstone få se henne, då hon stiger i och ur vagn, eller i portechaise bäres till någon annan del af slottet. Du kan väl begripa, att jag skulle bli förundrad, då jag alltid stötte på samma menniska vid ingången till drottningens rum eller utanför hennes fönster. Slutligen frågade jag honom efter orsaken och gaf mig tillkänna som kammarfru. Han utbad sig då ett samtal i mitt rum. Efter många invändningar måste jag väl en gång samtycka, och jag har fått både hans förtroende och fingerborgen. Han skulle vilja ge allt hvad han äger och har, ja, sitt lif, om jag kunde öfvertalas, att emottaga och till drottningen aflemna en skriftlig, brinnande, dock ganska vördnadsfull och underdånig kärleksförklaring, som han alltid bär på fickan; men jag har ännu icke vågat ens underrätta drottningen om hela hans befängda lidelse, ehuru jag inbillar mig, att den skulle både roa och smickra henne, fastän hon kanske aldrig vill se karlen för sina ögon . 
<sec/>
– «Åh ja, det tror jag nog; ty sådana ären j fruntimmer. Jag råder dig likväl att gå försigtigt till väga i den saken; ty blir kungen stött, så kommer du hals öfver hufvud ur slottet, det kan du bereda dig på.« 
<sec/>
– «Jag är väl icke så dum heller, att löpa åstad i ogjordt väder. Jag kan nog afpassa min tid; jag är icke din hustru förgäfves. Det är visst icke för den lumpna gåfvan och de många löftena, som jag befattar mig med den här saken; men händelsen är sällsam, karlen är egen och hans olyckliga lidelse väcker mitt deltagande, hvilket allt sammanlagdt gör, att både han och hans angelägenhet ligger mig om hjertat.« 
<sec/>
På sistnämnde omständighet tviflade Badin ingalunda. Han tog sina mått och steg för att komma underfund med, huruvida han möjligtvis för sin egen del hade något att befara af Olivias medlidande för Bethén. 
<sec/>
Historiskt. 
<chapter/>
<chaptername>TjugondeKapitlet</chaptername>

<chaptername>TJUGONDE KAPITLET.</chaptername>

<chaptername></chaptername>

<chaptername>(Konungens kabinett. Förmiddagen.)</chaptername>

<sec/>
«Så snart drottningen begifvit sig till hertiginnan, der hofcirkeln i afton samlas, går du, Henrik, varsamt och obemärkt, lönngången till drottningens sängkammare, öppnar lönndörren, så tyst, som möjligt – här har du nyckeln (räcker den till en baron, kapten vid gardet, med hvilken konungen samtalar) – går in i guldtoiletten, tar schatullet – du vet hvar det står – och bär det lilla trappan garderobsvägen hit in till mig. Jag behöfver väl icke anbefalla dig försigtighet och förtegenhet. Ett ord, ett steg, en åtbörd, som kunde förråda hemligheten, – och du vore förlorad! ty du förlorade då tillika min nåd, på hvilken du eljest kan räkna för hela din framtid.« 
<sec/>
Friherren gör en djup bugning och går. 
<sec/>
Konungen ringer. (Till kammarherren) «Låt statssekreteraren Schröderheim komma in.« 
<sec/>
Schröderheim inträder. 
<sec/>
Konungen ger kammarherren en vink att aflägsna sig. Sedan yttrar Gustaf till Schröderheim: 
<sec/>
– «Har du gjort ett öfverslag på mina extra utgifter?« 
<sec/>
– «Ja, Ers Maj:t, här har jag det. Beloppen göra sammanräknade en dryg summa. Men törhända Ers Maj:t befaller, att en eller annan post skall utgå, eller utgiften åtminstone uppskjutas.« 
<sec/>
– «Läs upp titlarna, så får jag höra.« 
<sec/>
(Schröderheim läser:) «1) Nådegåfva till de brandskadade i Stockholm, 1000 riksdaler. 2) Pension till general Sprengtporten, 5000 riksdaler. 3) Betalning af riksrådet Ulrik Scheffers skulder i Frankrike, åsamkade den tid han der var ambassadör. 4) Ersättning till Stedingk för hans i Frankrike indragna pensioner. 5) Lifstidsunderhåll till grefvinnan Wasaborg i Tyskland, Gustaf II Adolfs sista ättlägg. 6) Äreskänk till grefve Saltza. 7) Prägling af en skådepenning öfver kronprinsen Gustaf Adolfs födelse, samt utdelning af densamma till de dåvarande fyra talmännen: grefve Saltza, erkebiskop Mennander, borgmästare Eckerman och Anders Mattsson från Malmöhus län. 8) Förfärdigande af en dyrbar låda, i hvilken några af St. Brigittas ben skola inläggas, i föräring åt kejsarinnan Maria Theresia. 9) Underhåll till prins Stuart, pretendent af England. 10) Respenningar åt Sergel från Rom. 11) D:o åt Lidner till Paris. 12) D:o åt Naumann från Dresden. 13) D:o till en utrikes konstresa åt Kraus. 14) Inlösen af några hertig Carls skuldebref. 15) Nipper till mamsell Slottsberg. 16) Tillbyggnader och ny inredning af rummen vid Gripsholm. 17) Iståndsättandet af vattenkonsterna vid Drottningholm. 18) Sprängning och anläggning af vägen mellan Stockholm och Drottningholm, samt i sammanhang dermed broars byggande öfver Tranebergs, Nockeby och Lofö fjerdar. 19) Fyllnaden i kostnaden till Gustaf Adolfs ärestod. 20) Stora operans inredning. 21) Brölloppskostnaden till sångaren Karsten. 22) Utstyrsel till kronprinsens förra amma. 23) 8000 daler silfvermynts belöning och dessutom lifstidspension åt konstnären Hallblad för uppfinningen af sättet att öfverflytta taflor så väl på duk, som trä, koppar och gips. 24) Pension till Kellgren. 25) Respenningar till Stockholm och föräring åt Leopoldt. 26) Respenningar från Paris och underhåll till Desprèz. 27) Inköp af konststycken i Rom och Paris. 28) Förskönande af Haga park och anläggande der af ett stort slott. 29) Föräring åt Bellman. 30) Inköp och utdelning af spannmål och penningar i Dalarna, för att der mildra eländet och hungersnöden efter den inträffade missväxten. 31) Fonder till Vitterhets- och Målare-akademierna .... 
<sec/>
(Konungen faller in) – «Är det mycket qvar?« 
<sec/>
– «Mer än hälften, Ers Maj:t.« 
<sec/>
– «Nog. Lägg listan på mitt skrifbord; jag skall gå igenom den rättnu. Du har väl icke förgätit dig sjelf, Elis?« 
<sec/>
– «Min konungs nåd är mig alltid tillräckligt. Huru skulle jag drista gå dess välgerningar i förväg!« 
<sec/>
– «Nå, nå, du skall, foi de gentilhomme, i alla fall ej varda glömd. – Du är väl befalld till hertiginnan i afton?« 
<sec/>
– «Ja, Ers Maj:t.« 
<sec/>
– «Farväl till dess! – så vida jag får tid att visa mig der en liten stund.« 
<sec/>
Alla ofvanstående utgiftsposter äro historiska. 
<chaptername></chaptername>

<chaptername>(Slottets vestra hvalf. Klockan 8 på aftonen.)</chaptername>

<sec/>
Notarien Bethén står nere i hvalfvet med ögonen stirrande upp åt trappan. Efter en stunds förlopp upplyses stället af ett starkt sken. Främst synes en löpare med sin staf; derefter tvänne hofbetjenter med brinnande facklor; så drottningen, buren i en förgyld portechaise; bärarne äro utstyrde i rikt och grannt livré; ytterligare tvänne hofbetjenter med brinnande facklor; och slutligen drottningens uppvaktande betjening. 
<sec/>
Bethén är utom sig. Han suckar; kinderna blossa; ögonen gnistra; han gnuggar händerna och utbrister halfhögt: «min Gud, så skön, så majestätisk, så öfver all beskrifning tjusande!« Han går bredvid portechaisen så nära som möjligt öfver borggården, in uti östra hvalfvet och till trappan, samt följer den med sina blickar så långt han kan blifva den varse i trappans krökningar. När den försvunnit ur hans åsyn, blir han qvarstående vid foten af trappan, tills bärarne återkomma med portechaisen tom. De förflytta den i ett litet sidorum i östra hvalfvet (detsamma, som begagnas af kronprinsen Oscars barn), att förvaras tills tiden är inne att afhemta drottningen. Bethén rusar in i rummet, tager ur sin ficka ett silfverplåtstycke och ger bärarne, för att få bese portechaisen invändigt. Med hänryckning, gränsande till vansinne, kastar han sig på knä och kysser den röda taftsdynan, på hvilken drottningen suttit. Bärarne betrakta honom, förvånade och småskrattande. Ändtligen tager den äldste till ordet: «Gunstige herrn får förlåta, att vi nu måste gå vår väg och läsa dörren.« 
<sec/>
– «Huru dags ären j stämde att komma tillbaka, go’ vänner?« 
<sec/>
– «Klockan ett i natt.« 
<sec/>
– «Godt! jag skall passa på. Jag ger er ett plåtstycke till, om jag då slipper in.« 
<sec/>
Bethén hastar ut och till Olivias rum. 
<sec/>
«Den der han är inte litet tokig,« yttrade den ene portechaisebäraren, grinande så, att mungiporna nådde öronen. 
<sec/>
– «Bara det inte är något förlupet Danvikshjon« – tillade en annan – «vi kunde då komma att återbetala plåtstyckena med procent.« 
<sec/>
– «Åh strunt! Fast karlen är spritt rasande, måtte han väl inte smitta kuddarna i portechaisen« – återtog den förste. 
<sec/>
– «Nej vasserra!.... Se så, gossar, nu ska’ vi rappa oss att blöta plåtstycket.« 
<sec/>
Chorus: «Du talar som en krona!« 
<chaptername></chaptername>
ningens sängkammare. Samma tid.) 
<sec/>
Badin, insvept i en spansk kamlottskappa, kragen uppdragen öfver undra delen af ansigtet, och på hufvudet en rund hatt med långa, slokiga brätten, som skymma panna, ögon och näsans öfra del, smyger omkring på tå. Då vi nämna, att han «talar för sig sjelf«, är det endast begagnandet af ett antaget talesätt, för att uttrycka: huruledes han «tänker« i sin ensamhet med tomma väggarna. 
<sec/>
«Med Muncken är det slut, det är säkert; mamsell Bassy är numera hans första sultaninna; men att det varit väl Olivia och honom emellan, är lika säkert. Bara jag tänker på den hvithåriga ungen, så kokar blodet i mina ådror. – – –  Det som förargar mig mer, än nästan hela händelsen, är, att de tro mig varit så blind .... så dum. – – –  Ständigt mellan fyra ögon i rummet nästintill majestäternas sängkammare: tankan på deras smek ..... vissheten, att icke varda öfverraskade .... det är ju påtagligt! De skulle varit af granit, eller fulare än den lede djefvulen, om det icke skulle inträffat! – – – Men den här Bethén, magister, notarie, eller hvad hon kallar honom: månne det hänger så riktigt ihop? – – –  Tänk om hans kärlek till drottningen endast vore en dikt .... blott för att så mycket säkrare upphöja mig till krönt hufvud. (Stryker sig öfver pannan) Jag tycker redan jag känner taggarna af törnekronan, som salig kungen plägade kalla sitt diadem. – – –  Det der måste imedlertid närmare undersökas. Nog skall jag hädanefter se opp och hålla tummen på ögat på min kära hälft, det lofvar jag; hon har icke blifvit fru Badin för ro skull. – – – Bethén skulle infinna sig hos henne i afton, sade hon, så snart drottningen begifvit sig till hertiginnan; Olivia har gifvit löfte, att visa honom drottningens sängkammare .... Besitta! hon kunde alltför väl ha sagt sannt, och ändå ärna bedraga mig. I drottningens sängkammare är en gift kammarfru alltid säkrare, än i sin egen. Och hvarföre annars visa honom just sängkammaren? Det är ett betänkligt rum för äkta ståndet ..,..... Om jag bara icke sjelf samlat så mycken egen erfarenhet!.... Tyvärr finns det knappt ett spratt, som kan spelas en trogen hälft, hvilket jag icke personligen försökt. – –  Ifall här något tocket är å bane, så ha de åtminstone ej illa uttänkt saken .... Alla andra skulle bli lurade på denna list; men Badin .... nej, tack vackert! Jag är uppfödd vid hofvet, vid Lovisa Ulrikas hof .... har haft och har Gustaf III:s och hertig Carls förtroenden .... Jag är således icke bortbjuden, när det gäller puts och att öfverlista, om det ock vore en tie gånger större räf, än sjelfva Pechlin. – – –  Först skall jag lyss utanföre lönndörren, när fåglarna komma in i buren, och sedan hasta dit, vanliga vägen, och gripa dem å bar gerning. Om jag ändå hade en nyckel till den der lilla dörren! Jag skulle då vara säker på, att kunna öfverraska dem. – – –  Någon kommer smygande här i gången. Jag bör ej synas uppehålla mig här i grannskapet.« 
<sec/>
Morianen ilar åt motsatta hållet och möter kaptenen vid gardet, hvilken går med rädda steg och kastar skygga blickar omkring sig. Det är så skumt, att de ej känna igen hvarandra. Begge stadna och lyssna, när de hunnit några steg från hvarannan. Friherren, som finner allting tyst och tror Badin ha gått sina färde, skyndar till lönndörren, öppnar den och går in i drottningens rum. När morianen hör nyckeln sättas i låset, vänder han om och skyndar, men på tå, tillbaka till lönndörren. Den stänges just i det ögonblick Badin hunnit dit. 
<sec/>
«Den der var icke kungen, och Bathén kunde det ej heller vara; ty majestätet ensam har nyckel till lönndörren. Huru i all verlden hänger detta ihop.« (Ställer sig vid dörren, med örat lutadt mot låset.) 
<chaptername></chaptername>

<chaptername>(Kammarfrun Ramströms rum. Klockan slår 8.)</chaptername>

<sec/>
Olivia upphör med sitt arbete, under det hon ser på klockan; derefter fortsätter hon sin tambursömnad. 
<sec/>
«Jag måste skynda att få detta färdigt; ty nu blir vakten min så snart drottningen farit till aftongillet hos hertiginnan, och sedan får jag ej tid att göra något åt mig sjelf en hel lång månad. – – –  Den styggen Bethén, som ej kunde gifva sig tålamod till en annan gång. Jag nödgades lofva honom, att få bese hennes sängkammare i qväll, när drottningen begifvit sig bort, och han är af det folket, som snarare inställer sig förr, än senare, än han sagt. – – –  Det vore likväl förtretligt, om han funnes här, då den afträdande kammarfrun kommer hit med nycklarna till rummen. Hon kunde inbilla sig och sprida ut, att han vore min älskare; och det skulle passa bra illa, isynnerhet nu, sedan min kära man börjat qväljas af svartsjuka. – – –  Den beskedlige magistern ser nu också så grymt förälskad ut, att man ej kan misstaga sig på hans hjertas belägenhet. Ingen anar naturligtvis, att det är drottningen sjelf, han dyrkar, och den som träffar honom här inne, skall derföre nödvändigt tro, att hans ömma låga gäller mig. – – –  Det är synd, att hans inkomster skola vara så små; ty af naturen är han ingen gnidare. Huru litet han har, är jag dock nästan säker på, att jag får mer af honom för hans enda lilla förtroende, än Badin af hertigen, den snåljåpen, för alla de fjät, han löper åt honom i sådana ärenden. – – –  Ah, se välkommen, min sötaste Ulla! hvad jag längtat efter dig! Jag har räknat minuterna.« 
<sec/>
– «Och jag« – svarar den inkommande kammarfrun – «är mer än belåten att få till dig afträda den ledsamma vakten. Sedan man hållit ut en hel månad, är det en riktig högtid att få rå om sig sjelf en smula; och som jag vet, att du, bästa Olivia, alltid är god och ingalunda nogräknad om besväret, så har jag lofvat bort mig på en liten munterhet i afton och icke ens bäddat drottningens säng, hvilket eljest varit min skyldighet, innan jag aflemnat vakten. I stället skyndade jag hit i samma ögonblick Hennes Maj:t for, och här har du nycklarna till rummen. Jag önskar dig af hjertat så litet förtret, så mycket nöje och så många skänker, som möjligt. Far nu väl, bästa Olivia!« 
<sec/>
Kammarfrun går. Korrt derefter inträder notarien Bethén. 
<sec/>
– «Här är jag nu, min sötaste fru, färdig att följa er, liksom ni, hoppas jag, att fullgöra ert löfte. Hennes Maj:t vår gudomliga drottning är redan hos hertiginnan, och jag brinner af längtan, att skåda det rum, der jordens förnämsta prydnad skänker sina tjusande behag åt hvilan. Om ni ökade er godhet, fru Olivia, ända derhän, att af mig emottaga och vid lägligt tillfälle öfverlemna till den oförlikneliga furstinnan de vördnadsfulla rader, i hvilka jag sökt teckna mina lågande, underdåniga och rena känslor; så skulle min tacksamhet öfrerstiga alla gränser. Var imedlertid så god och håll till godo detta lilla bevis på allvaret af mina försäkringar. (Lemnar Olivia en bröstnål af guld, med en infattad äkta perla.) 
<sec/>
– «Notarien är alltför god. Var viss om min erkänsla och min beredvillighet att tjena er; men brefvet törs jag ännu icke taga emot. Kanske ....« 
<sec/>
(Bethén faller i talet.) – «O, detta «kanske«; det hopp, som framskymtar ur detta ljufva ord, öppnar för mig paradisets portar. Välan! jag vill vänta ..... Skyndom oss i stället dit, ni lofvat att vara min ledsagarinna.« 
<sec/>
Olivia och Bethén följas åt till drottningens rum. 
<chaptername></chaptername>
kammare. Baronen inne i guldtoiletten; Olivia och Bethén i begrepp att inträda i sofrummet från den stora sidan. Badin i gången vid lönndörren.) 
<sec/>
Olivia (till Bethén) – «Stadna och tyst för Guds skull! jag tycker mig höra något, som prasslar derinne .... Hör notarien ingenting?« 
<sec/>
Bethén (lutar örat mot sängkammardörren på glänt) «Sanfärdeligen är det icke någon, som går i sängkammaren, eller rummet näst derintill.« 
<sec/>
I samma ögonblick gardeskaptenen kommer ut ur guldtoiletten och närmar sig lönndörren i sängkammaren, störtar Olivia dit in, hållande ett brinnande vaxljus i en silfverstake. Bethén stadnar innanföre vid dörren till sängkammaren. Innan friherren hunnit öppna lönndörren och dölja sig bakom sidenförhänget, har ljusskenet fallit honom i ansigtet, och han igenkännes af Olivia, som vid denna upptäckt blir ännu mer bestört och tvekande om hvad hon bör göra. Hon märker icke att han bär schatullet, ty baronen är klädd i en vid slängkappa, under hvilken han håller det insvept. Imedlertid upphäfver hon ett anskri och springer in i guldtoiletten, just då friherren försvinner bakom förhänget och ilar ut genom lönndörren, den han hals öfver hufvud läser igen, men bryter i brådskan af axet på nyckeln. Han flyr med sitt byte, lönngången till kungens garderob, förföljd af Badin, som likväl hejdar sig och låter baronen obehindradt fortsätta sin fart, sedan morianen, vid det matta skenet från en lampa, fästad i uppgången till garderobstrappan, igenkänt en af konungens gunstlingar. Olivia ropar i toiletten på Bethén, sedan hon saknat schatullet. 
<sec/>
Morianen skyndar, genom stora rummen, till drottningens sängkammare. 
<chapter/>

<chaptername></chaptername>

<chaptername>(Konungens kabinett. Klockan 9 på aftonen.)</chaptername>

<sec/>
Det klappar ett par sakta slag på dörren till rummet mellan kabinettet och garderoben. Konungen öppnar sjelf, och baronen inträder, med schatullet under armen. 
<sec/>
– «Nå, ändtligen .... Men hvad i all verlden fattas dig, Henrik? Du är ju blek som en lilja, och skälfver som en frossjuk.« 
<sec/>
Gunstlingen redogör för alla omständigheterna vid schatullets bortförande. 
<sec/>
– «Fördömdt!« – ropar Gustaf, stampar häftigt och slår sig för pannan – «fördömdt!.... Hvad skall det heta, min kära Henrik?..... Du har burit dig oskickligt åt, oförlåtligt oskickligt, och måste sjelf sota derför .... Jag, konungen, får och kan icke blottställas .... Att bryta af nyckeln ..... min egen nyckel .... den enda nyckel som finns till det låset: hvilken gränslös oskicklighet!.... Som sagdt är, om saken blir röjd, så skyll dig sjelf!.... Lita i alla fall på mig. Ju större förtret du till en början kan komma att uthärda, desto mer skall jag draga försorg om dig .... Är du säker på, att det var Badins hustru, och ingen annan, som stötte på dig, när du skulle gå?« 
<sec/>
– «Ja, Ers Maj:t.« 
<sec/>
– «Badin skall i ögonblicket efterskickas.« 
<chapter/>

<chaptername></chaptername>
middag.) 
<sec/>
Hertigen morgonklädd. Morianen i djup sorgdrägt. 
<sec/>
– «Hvad jag beklagar dig, min kära Badin, hvad jag deltar i ditt sorgliga öde! Att så tidigt förlora en så söt, en så förträfflig hustru, och så hastigt till!.... Det kan omöjligt hänga rätt ihop .... Du säger, att konungen sjelf gaf henne ett glas vatten, och att hon sjuknade några timmar derefter? 
<sec/>
– (Badin torkar ögonen med sin hvita näsduk.) «Sedan jag gjort konungen reda för hvad jag visste om den besynnerliga schatull-historien, fick jag befallning, att föra Olivia upp till majestätet. Han bannade henne dugtigt för en hel hop småsaker, förebrådde henne, bland annat, att hon sqvallrat ur skolan, i afseende på majestäternas försoning genom baron Munck, gaf henne skarpa sidohugg för schatullet, o. s. v. Olivia, som redan var upprörd af schatullets bortröfvande, blef nu så förskräckt vid majestätets hårda tilltal, som slöts med hotelsen, att hon med skymf skulle bli bortkörd, att hon höll på att svimma. Då sprang majestätet sjelf efter ett glas vatten och gaf henne, förde henne till soffan, der han befallde henne sätta sig, lofvade glömma och förlåta allt framfaret, allenast hon blefve förbehållsam och tystlåten. Men sinnesrörelsen hos henne var så stark, att hon efteråt sjuknade – och jag har ingen Olivia mer! (drar en djup suck och gråter). 
<sec/>
– «Sinnesrörelsen!.... Och du kan låta inbilla dig sådant?«.... 
<sec/>
(Badins missnöjda blick möter hertigens; han bibehåller en kall och trotsig uppsyn.) 
<sec/>
– «Ännu en sak har jag att fråga dig om: är det sannt, att en förryckt magister eller notarie blifvit kär i drottningen? Namnet kommer jag ej ihåg.« 
<sec/>
– «Bethén.« 
<sec/>
– «Alldeles; så heter han ju?« 
<sec/>
– «Ja, min Höghet; det är visst sannt, och det gör mig riktigt ondt om den stackarn. Min saliga hustru var hans förtrogna, och tyckte sig ingenting äfventyra dervid, efter det endast var i all tukt och ära. Men den olyckliga aftonen, då schatullet röfvades, hade Bethén gjort Olivia sällskap i drottningens sängkammare, för att bese den, men tappade efter sig ett bref till drottningen, innehållande en formlig kärleksförklaring. Majestätet, som då ännu ej hört talas om den förälskade skrifvaren, blef högst förtörnad, när hon kom öfver hans förklaring. Kungen vardt nästan ursinnig af vrede, då händelsen kom till hans kunskap, och det ökade hans afvoghet mot Olivia. Bethén blef utan krus afsatt från sin notariebefattning vid Hofkonsistoriet. Man förklarade honom för vansinnig, och han hade säkert blifvit inspärrad på Danviken, om icke drottningen lagt sig ut för honom. Hon fattade medlidande med hans hopplösa belägenhet och har lofvat honom ett årligt underhåll från sin handkassa, motsvarande beloppet af de löneinkomster, han mistade, då de togo tjensten från honom . 
<sec/>
– «Så-å .... kan man se!.... Fruntimren äro nu sig alltid lika. Allt hvad som brytes af kärlek förlåta de, och skulle heldre förlora en krona, än en tillbedjare. Allt romaneskt är af deras kram!.... 
<sec/>
Historiskt; likaledes kammarfruns hastiga död, korrt efter Munckska underhandlingarna, som föregingo Gustaf IV Adolfs födelse; äfvensom tillgreppet, på konungens befallning och för hans räkning, af drottningens schatull, tjenstgöringens uppsägande med gunstlingen, som lånat sig till verktyg, och hvilken sedermera hela sin lifstid bar spenamn af schatullet; m. m. Men rummens belägenhet och händelsens sammanlänkning med Bethéns äfventyr äro fingerade. 
<chaptername></chaptername>

<chaptername>(Konungens kabinett. Midnatt. Några dygn sednare.)</chaptername>

<sec/>
Konungen i nattrock. Förre kaptenen af gardet resklädd. 
<sec/>
– «Hundra tie dukater är allt hvad jag i detta ögonblick har kontant i mitt våld – yttrar Gustaf, i det han räcker baronen tvänne rullar, – jag behåller tie sjelf och ger dig de hundra. Detta är det enda, jag för närvarande kan göra för dig, stackars Henrik! men så länge du nödgas uppehålla dig på utrikes botten, tills saken hinner glömmas, har du hvarje halft år en lika summa att lyfta ur min handkassa .... Dumt måste du väl ha burit dig åt, efter du lät öfverraska dig af den der näsvisa kammarfrun .... ödet har redan straffat henne för sin talträngdhet, och jag skall hafva de granntyckta kaptenerne vid mitt garde, som understått sig att säga upp tjenstgöring med dig, i behörigt minne framdeles .... Du förstår väl, att efter den färg händelsen fått, kan jag ännu icke i eget namn gifva dig förord till betydande utländningar; jag skulle derigenom ytterligare på ett rätt obehagligt sätt invecklas i saken, till och med utan gagn för dig. Men genom tredje man skall jag draga försorg, att du må finna det så trefligt som möjligt, der du vistas. Skrif till Muncken, när något ligger dig på hjertat, som du vill meddela mig, och låt honom veta hvar du är, huru du befinner dig och hvad du önskar .... Farväl, min stackars Henrik!« 
<sec/>
Konungen räcker fram sin hand. Gunstlingen kysser den häftigt, under en djup suck. Hans utseende är förstäldt och dystert. Konungen öppnar sjelf dörren till garderoben, och friherren aflägsnar sig denna väg, efter en vördnadsfull bugning och med näsduken för ögonen. 
<sec/>
Gustaf vid sig sjelf, i det han vårdslöst kastar sig på en soffa och lägger handen på pannan: 
<sec/>
«Menniskorna äro dårar – bedragare – dockor. Fruktan – lidelser – fördomar beherrska dem ..... Fördomar? .... Ja, hvad annat! Under partitiderna stodo ju adel och krigsbefäl, så väl som de öfriga stånden, uppenbart i sold hos och togo mutor af utländska makter; och ingen vågade öppet kalla detta «skändligt«, innan jag krossade mångväldets hydra och gjorde slut på bestickningarna. Och nu .... nu låter jag en officer af mitt garde hemta ett schatull ur min egen gemåls rum, och gardets officerare understå sig att uppsäga kamratskap med en person, som de veta att jag hedrar med min gunst, och de djerfvas hota med offentlig skymf, om han icke begär afsked .... Nå, nå, mina herrar officerare, vi få väl talas vid framdeles ..... Min gemåls schatull!...... Men just derföre att hon är min gemål, så var ju schatullet i och med detsamma att betrakta som mitt. «De tu äro ett«, heter det, i kraft af en annan fördom. Nå väl! Så länge fördomar finnas, måste en furste begagna sig af dem ..... Ve menniskorna den dag alla fördomar blefve tillintetgjorda, och det kalla, kärfva, bittra, prosaiska förnuftet ensamt sträckte sin jernspira öfver verlden!.... Är det kanske just en sådan dag, som nu gryr på andra halfklotet?.... Bah!.... Griller – bländverk – ögonblicklig uppbrusning!.... När stormen lagt sig, hissas ånyo den kungliga flaggan .... En stat utan kung, fy! .... Det vore detsamma som en kung utan krigshär och adel .... Dygd och pligt – brott och last – äro fördomar; ty de omvexla allt efter olika tider, lagar, orter och ställningar i samhället:– ensamt konungadömet är ingen fördom, utan en helig – af kyrkan helgad – nödvändighet. – Någon måste alltid herrska, och herrskaren tillkomma makten, äran och herrligheten; – de tillkomma verldarnes herrskare: Gud; de tillkomma konungarne, hans anborna smorde; de tillkomma mig, ty Sverige är mitt rike ..... Men om min högstälskeliga gemål väsnas så, att jag nödgas återställa hennes schatull;.... eller om dess innehåll icke förslår till mina behof?..., Bah! jag hittar väl då på någon annan utväg .... Brännvinet, till exempel .... Ja – det är afgjordt – brännvinsbränningen vill jag förvandla till en kunglig företrädesrättighet, en kunglig inkomstkälla. Mina kära undersåter skola få supa, alltför gerna, eller rättare så mycket bättre; men betala skola de; – betalningen är hufvudsaken!« 
<sec/>
– Springer upp från soffan och ringer. Till kammarherren, som genast inträder, ropar Gustaf: 
<sec/>
«Seltzervatten och champagne!« 
<chapter/>
<chaptername>TjuguförstaKapitlet</chaptername>

<chaptername>TJUGUFÖRSTA KAPITLET.</chaptername>

<sec/>
När barnet först tillitar sin färdighet att gå på egen hand, stapplar det, brådskande och vaggande, åstad och fattar under vägen tag i hvad helst som liknar en stödjepunkt. Så äfven det nyvaknade förnuftet, som på en gång söker rycka sig löst från alla de villfarelser, i hvilka det blifvit inveckladt af uppfostran, vanor, seder, lagar, med ett ord: alla de begrepps-fjettrar, som kyrkan och staten hittills begagnat, för att qvarhålla sina slafvar under det tusenåriga oket. När eftertankan i adertonde seklet började kasta pröfvande blickar, än på thronen, än på altaret, och Frankrikes snillen obevekligt söndersleto den smutsiga slöja, bakom hvilken katholska kyrkan, till menniskoslägtets plåga, förnedring och förderf, bedrifvit sina nedriga konstgrepp, – till hvilkas förnyande denna kyrka och hennes oäkta dotter, den fanatiska methodistiska sekten, aflad i lönskaläge med protestantismens drägg, alltid äro beredda, när och hvar ett fält dem upplåtes – var upplysningen ännu icke fullvuxen. Man störtade ur en vidskepelse i en annan och, bespottande legendernas heliga underslef, lät hänföra sig af materialistiske bedragares. 
<sec/>
Just i denna sinnesställning befann sig Gustaf III. Han pekade fingern med hånlöje åt de förmenta underverk, dem kyrkan framställer till sina rättrognes förvåning, beundran och dyrkan; men han trodde sjelf barnsligt på mamsell Arfvidssons och Björnrams. För bekantskapen med den sednare hade han att tacka sin bror, hertigen af Södermanland, hvilken Gustaf och Sverige haft att tacka för så mycket! 
<sec/>
Beylons varningar för hertigens ordens-förehafvanden hade slagit djupa, rötter hos konungen. Oroligt sporde han Badin hvad Prins Carl och Björnram gjorde på tu man hand.« 
<sec/>
– «Guld«, svarade morianen. 
<sec/>
– «Guld! – upprepade konungen öfverraskad och glad – Gör Björnram guld? Bravissimo! det är just guld jag så väl behöfver!....« 
<sec/>
Och Björnram efterskickades och fick nu insteg äfven hos konungen. Fritänkaren Fredrik den Stores djupsinniga syster upplefde den dag, då hennes äldste söner, det blixtrande snillet Gustaf, så väl som den kalle fantasten Carl, begge fastnade i vidskepelsens garn. 
<sec/>
Det finnes ännu i förvar egenhändiga bref från Gustaf III till fältmarskalken Toll, i hvilka konungen oförbehållsamt talar om sina hemlighetsfulla andesvärmerier på Drottningholm; äfvensom det finnes anteckningar af riksmarskalken Oxenstierna, förtäljande Björnrams mystiska upptåg inför konungen, bemälte Oxenstierna, grefve Magnus Stenbock och ett par andre, i Kernbo gamla sockenkyrka, belägen midt emot Gripsholms slott, på en hög backe, nära kungsladugården. Blott de starka, med gammaldags murbruk hopkittade gråstensmurarna äro numera i behåll af denna kyrka, hvilken stod öde sedan 1624, då Mariefreds stadskyrka, grundlagd af Carl IX:s enkedrottning och Gustaf II Adolfs moder, Christina af Holstein, blef färdig och invigd. Och om de nitton åren 1682–1701 undantagas, då man åter, så godt man kunde, måste betjena sig af Kernbo kyrka, till dess Mariefreds, som förstnämnde år afbrann, åter blef uppbyggd och färdig, genom drottning Hedvig Eleonoras försorg och på hennes bekostnad, hade intet menniskofjät på halftannat sekel stört tystnaden i den förfallna helgedomen, när Björnram der bländade Gustaf III och hans utvalde. 
<sec/>
På det läsaren må kunna göra sig ett någorlunda fullständigt begrepp om dessa förehafvanden, låna vi följande skildring i ett bref af lifmedicus Hedin: 
<sec/>
«Gustaf III:s tidehvarf var rikt på händelser, och «inom dess hof föreföllo saker, som man kan kalla «vidunderliga. Besynnerligt nog kan det förefalla en «efterverld, att under ett så upplyst tidehvarf finna, «att Svedenborgianismen, andeskådningen, nummerlot«teri-punkteringen och guldmakeriet voro gynnade af «de mest högt uppsatte i konungens hof och att ko«nungen sjelf deltog i dessa gyckelspel. Jag skall «icke mycket tala om Svedenborgianismen; den hade «till hufvudmän kapten-löjtnanten grefve Adam Le«wenhaupt, hofstallmästaren Munck och under-ståt«hållaren baron Axelsson. I sammanhang med den«na lära stod andeskådningen, och jag vet att Tit. «samlat mycket rörande det som föreföll på Grips«holm, under hofvets vistande derstädes 1779 och «1780. Det som tillställdes på Drottningholm 1782 «såg jag sjelf, och händelsen huru jag kom att se det «var följande: En gammal klockare vid Lofö kyrka, «benämnd Ekelund, kom en morgon till mig mycket «förskräckt öfver en händelse, som han ansåg för nä«stan öfvernaturlig. Qvällen förut hade konungen «sjelf, med några af de förnämare herrar vid hofvet, «förehaft i kyrkan någon hemlig tillställning, och då «klockaren om morgonen skulle städa kyrkan, fann «han, efter sin berättelse, ett glasrör, liknande en «skrifpenna, men slutet i begge ändar och fyldt med «ett rödt ämne. Detta lilla glasrör af nära ett halft «qvarters längd hade han stoppat i fickan af sina «linnebyxor och vid klifvandet öfver en liten gärdes«gård nära klockarestugan afbrutit detsamma, då eld «antändt skjortan och byxorna, men som han vid «den närbelägna brunnen genast släckt, icke utan att «hafva fått ett brännsår på låret. Den gamle man«nen var fullt och fast öfvertygad, att någon troll«kraft under allt detta varit förborgad och att bränn«såret skulle blifva, om icke dödligt, åtminstone oläk«ligt. Jag gaf honom genast upplysning om förhål«landet med det lilla glasröret, hvarom han blef så «mycket lättare öfvertygad, som jag hade till hands «en dylik glas-cylinder, fylld med phosphor, hvilken «jag afbröt, då genast phosphorn tände sig vid luftens «tillkomst. Såsom erkänsla för den upplysning och «tröst jag lemnat honom, begärde jag att han nästa «gång, då en sådan hemlig samling skulle äga rum, «borde underrätta mig derom, och emedlertid utse «för mig något ställe i gamla tornet, der jag osedd «kunde iakttaga hvad som förehafvas skulle. Kloc«karen lofvade hvad jag begärt, och några dagar der«efter (det var i början af Augusti månad) kom han «att tillsäga mig, att en hemlig sammankomst om af«tonen skulle äga rum. På utsatt tid inställde jag «mig och fann en skäligen beqvämlig plats i tornet, «några trappsteg upp, der jag, om icke nog tydligen, «likväl till en del kunde osedd observera hvad som «förehades; jag hade emedlertid ställt mig så, att jag «kunde se de ankommande, för att genast intaga min «plats. Kongl. sekreteraren Björnram och en hans «medhjelpare voro de första, som kommo vägen fram«åt, och som jag ansåg för de rätta aktörerne vid «denna farce. Inkomne i kyrkan, stängde de genast «dörrarna och framtogo hvarjehanda saker, som jag «icke så noga kunde urskilja. Jag såg likväl, att fina «tagelsträngar fästades i ljuskronorna och att dervid «häftades masker, hvilka åter voro fastsydda på nå«got hvitt tyg, hvilket var utspändt på fina tunnband «och upphissades med tagelsträngarna och åter ned«släpptes. Sedan detta machineri var färdigt, ströd«des rökpulver rundt omkring på golfvet. Icke långt «derefter inkom konungen med fem stycken herrar, «bland hvilka jag igenkände hofstallmästaren Munck «och statssekreteraren Schröderheim. Kyrkan var gan«ska dunkelt upplyst och rökpulfret antändes. Åskå«darne ställdes i en ganska besvärande positur, och «höllo dragna värjor sins emellan. Björnram gjorde «några korsningar och frammumlade vissa mystiska «ord, hvarpå medhjelparen, som var undangömd, små«ningom uppdrog den ena masken med det hvita ty«get, som liknade en liksvepning. Denna mask fö«reställde Gustaf Adolfs ansigte. Den svängde sig «något vid uppdragningen och nedsläpptes åter gan«ska sakta; den andra fantomen åter föreställde Adolf «Fredriks ansigte, hvarvid tillgick som vid den förra. «Ehuru jag hade sett hela tillställningen, så kan jag «icke neka, att detta spektakel hade något impone«rande. Sedan begge fantomerne voro nersänkte, an«tändes förmodligen frön af Lycopodium, som blix«trade med ett sakta blekt sken. Jag kunde ej se «hvad som vidare förehades. De åskådande bort«gingo, och jag kröp fram från mitt gömställe, myc«ket eftertänksam, om jag skulle våga att yppa be«drägeriet för konungen sjelf eller för någon af ve«derbörande. Jag fann likväl, att jag borde vänta «till något passande tillfälle, som ock inträffade.« . 
<sec/>
Lycklige j, helige undergörare från menniskoslägtets menlösa dagar, j, som uppväckt döda, talat med Gud, stillat stormar, gått torrskodde på hafsbottnen, vandrat på hafvets yta, med blotta vidrörandet gjort lytte helbregda och obotligt sjuke friska, plägat umgänge af alla slag med englar, hejdat himlakropparna i deras lopp, gjort vin af vatten och i en blink med ett varde prässat vatten ur helleberget, förvandlat stafvar i ormar och menniskor i saltstoder, låtit eld och svafvel regna, djuren tala, betagit solen dess sken, låtit menniskor fara lefvande till himlen, grafvarna öppnas och de döde spatsera omkring på jorden, m. m. m. m.: lycklige j, som icke lefvat i våra tider, sedan naturvetenskapen blifvit en uppslagen bok, i hvilken hela verlden förstår att läsa, och sedan tryckprässen fortplantar begreppen mellan alla verldens delar! Underverkens dagar äro förbi, – för evigt förbi. Tusen år förr – och Svedenborg hade blifvit en Mahomet och Björnram en Moses. 
<sec/>
Hvarken konungen eller hertigen blefvo rikare på Björnrams guldmakerier, det är sannt; men han visade Gustaf vålnaderna af hänsofne store män och odödliga snillen; han visade Carl en spira, åt hvilken 
<sec/>
Ofvanstående bref finnes infördt i andra bandets tredje häfte af Biografiskt lexicon öfver namnkunnige Svenske män. Upsala 1837. denne smålog, som barnet åt skallran. Det var tillräckligt att i de beggo kungliga brödernas ögon upprätthålla den listige svärmarens anseende. 
<chapter/>
<chaptername>TjuguandraKapitlet</chaptername>

<chaptername>TJUGUANDRA KAPITLET.</chaptername>

<sec/>
Med hvarje dag växte antalet af Gustaf III:s fiender. Det svikna löftet, att låta ständerna öfverse regeringsformen och befästa friheten på säkrare och rymligare grunder, retade mot honom den politiska sjelfständighetens vänner. Den godtycklighet, mannamån och förföljelseanda, han utvecklat i det ryktbara målet rörande Götha Hofrätt, ökade, tillika med tvifvelsmålen om konungens rättvisa, äfven hans motståndares myckenhet. Hans stora omkostnader på fester, prakt och nöjen, hans slöseri på sina gunstlingar, bragte de sparsamme i harnesk, på samma gång en del bland desse gunstlingars ovärdighet och arten af de tjenster, han hos dem belönade, väckte deras förakt, som nitälskade för allvar och goda seder. Lägger man nu härtill: tvisterna inom konungahuset, hvars alla medlemmar hade hvar sina anhängare, alla – utom hans egna – förenade mot honom; de flera oförklarliga, eller rättare «oförsvarliga« händelser, som timade i Gustafs närhet och i hvilka han sjelf ansågs utgöra drifhjulet; konungens smutsiga oseder; samt slutligen hertig Carls benägenhet att tyda allting till det värsta och hans bemödanden att i allt kasta skugga på sin konungs och broders tänke- och handlingssätt: allt detta sammanlagdt gjorde Gustafs fienders leder mer och mer täta, samt vållade mångfaldiga affall från hans fana. 
<sec/>
Generalen grefve Fredrik Horn upphörde nu både att vara och att vilja kallas «Gustafsvän«, och hans hustrus nära anförvandt, ceremonimästaren von Plommenfelt gaf sin ovilja mot konungen luft på ett sätt, som föranledde skymfliga utbrott i flera riktningar. 
<sec/>
En vacker dag i början af våren 1782 – en vacker nordisk vårdag nemligen, utan gräs och löf, utan västanflägtar och andra blommor, än drifvans dotter, sippan, färglös som modren och så tätt sluten intill hennes barm, att om denna Floras späda förstling stundom trampas af en ovarsam fot, dock näppeligen anas, att man vandrar på rosor – en sådan dag, med torr mark, klar luft och ljum sol, sökte Plommenfelt hvila på Beckers värdshus vid Norrtullsgatan, efter en långvarig spatserfart. Han var ej den ende, som det vackra vädret lockat ut och den kyliga aftonen förde in på det ryktbara värdshuset, der luftens bristande värma ersattes med den rykande punschens och det lödgade vinets. Ruset beröfvar menniskan samhällsbildningens förädlande mask och öppnar på en gång hjertats alla slussar. Den slutnaste blir frispråkig, den försigtigaste oförvägen, den räddaste djerf: man tänker högt och hemligheterna samt förställningskonsten drunkna på botten af glaset: man talar, osminkadt, som häfden; talar inför hundra så, som man eljest knappt dristar yttra sig i närvaro af en enda förtrogen vän. Det är naturligtvis icke rusets sämsta grad vi nu mena, som helt och hållet förvandlar menniskan till ett redlöst djur, utan medvetande, eller i stånd att fatta endast sin sjuka belägenhet; det är första stadiet, hvarom nu är fråga, då ytan afspeglar allt hvad som föregår på djupet af lynnet och i tankans hemligaste verkstäder. 
<sec/>
Det var i denna upprymda sinnesförfattning, Plommenfelt ordade om dagens händelser, ifrade för frihet och folkrätt, brännmärkte det hermelinsbebrämade sveket, hämnade de kränkta sederna, klingade för segern åt Amerikas sjelfständighetsstrid och profeterade de krönte förtryckarnes fall. Han fann föga eller ingen motsägelse; men det fanns, under samma tak och inom samma väggar och dörr som han, en bland dessa typer för «sansningen«, hvilkas nykterhet endast kan jemföras med deras afgudiska konungadyrkan, och som af begge göra sig en ära, – stundom en födkrok. Under samtalets värma föll Plommenfelts blick på fönsterrutan, i hvilken var ristad en inskrift. Han läste: «GUSTAF III den förste medborgaren«. Han gnuggade ögonen. «Ser jag riktigt!« – utbrast han och läste ånyo, först sakta, sedan högt, beledsagande läsningen med ett hånskratt. – «Någon godtrogen åhörare af det prunkande thronta«let den 21 Augusti 72 har sannolikt här uppteck«nat sig till minnes Hans Maj:ts herrliga löfte då. «Sedan han hunnit bli varm i kläderna, har han hål«lit det så konungsligt som möjligt. Detta kan jag «ej neka mig det nöjet, att till not inrista under «texten.« 
<sec/>
Plommenfelt tog af sitt finger en diamantsring och ritade under den förra inskriften orden: «Han har varit; men nu: den förste bedragaren.« 
<sec/>
Den «sansade« och «nyktre« kapten Lundstedt vid drottningens lifregemente tog tillfället i akt att ådagalägga sin konungska ifver, beräknande att göra sin lycka på Plommenfelts fall. En hederlig karl hade krossat rutan och sålunda utplånat den opassande inskriften – ett obevakadt ögonblicks förhastande –; men lycksökaren skar försigtigt rutan ur sin ram och hastade att vid sin beherrskares fötter nedlägga detta dubbla bevis på sitt underdåniga nit och på en annans obetänksamhet. Vreden och den förödmjukade fåfängan – fåfängan! den spänstigaste driffjedern i Gustafs väsende – öfverväldigade och missledde honom nu. I stället att besvara angifvelsen med ett slag af rutan i angifvarens ansigte, så att glasbitarna och det tillintetgjorda beviset dansat kring hans öron – ett drag af storhet och ädelmod, som belönat sig sjelft och tillskyndat konungen vida större upprättelse i allmänna tänkesättet, än den hårda domen af ett rättegångsverk, ökändt för sin beredvillighet att låna sig åt alla regeringars och alla regeringssätts förföljelseanda –: i stället anbefallte Gustaf ett högmålsåtal. Det är imedlertid icke osannolikt, att detta uteblifvit och att Gustaf valt en mera högsint utväg, om åtalets föremål varit en annan person; men, i förening med den sårade fåfängan, var det tankan på hertig Carls ränksmiderier, som förmådde konungen att offentligt beifra sin skymf. Plommenfelt, hög frimurare och medlem af flera hemliga ordnar, i hvilka hertigen var själen, stod nemligen till honom uti nära förhållande, och konungen misstänkte, att Plommenfelts förolämpning ledde sitt ursprung från prins Carls ingifvelse och planer. Fem dagar efter tilldragelsen stod Svea Hofrätt redan tillreds med sin dödsdom, stödd på det ryktbara 5 kapitlet 1 § missgerningsbalken. 
<sec/>
Men en anmälan hos konungen skulle föregå verkställigheten. 
<sec/>
Under tiden sammanträffade hertigen af Södermanland med general Horn i en Stuarts loge. 
<sec/>
«Om jag ej vore konungens bror, skulle jag dela er billiga harm, general Horn; nu kan jag endast dela er smärta« – yttrade prinsen. – «Den stackars Plommenfelt! Oförsigtigt bar han sig åt, det kan man ej neka. Men en så himmelsskriande grymhet blott för en förflugenhet! Jag igenkänner icke deruti Gustafs beprisade ädelmod. Sannolikt underblåses elden af hans gunstlingar, och Schröderheim är säkert den, som uppviglar kungens hämndlystnad mot en bland mina pålitligaste vänner. I alla fall är det oförlåtligt af Gustaf att förfara så utan skonsmål, då Plommenfelt är er nära frände och kungen har ert bistånd för tio år sedan att tacka för sin makt, kanske sin krona, ja sitt lif ...... Om det i stället varit mig, ni gjort sådana tjenster, general Horn: det funnes då ingen önskan, hvarken af er eller edra anhörige, som jag ej skulle göra mig ett nöje af, att villfara«...... 
<sec/>
«Gustafsvän« skar tänderna af raseri och hämndlystnad emot Gustaf, och svor honom ett evigt hat på uppmaning af – Gustafs bror. 
<sec/>
«Nå, kära Elis, hvad sägs nu om din «ädelmodige« kung?«– frågade, med ett bittert smålöje, fru Schröderheim sin man, en afton, sedan de gått till sängs. – «Plommenfelt vill jag ej ursäkta; hans utfall var oanständigt, opåkalladt, ogagneligt: men att göra ett så allvarsamt väsende af en strunt, det är hvarken kungligt eller snillrikt, – tvänne egenskaper som ju eljest påstås företrädesvis tillhöra Hans Maj:t Gustaf III. Att taga lifvet af en menniska för ett glopords skull, det är oerhördt grymt. Vi ha fått en ny Ludvig XI: må Gud bevara dig, min söta Elis, att bli hans Tristan!« 
<sec/>
– «O, min Anne Charlotte, huru kan du så långt sträcka din bitterhet mot den store kungen! Huru kan du derhän misstänka din Elis! Gustafs stränghet mot din vän Curt (roten till din obenägenhet för kungen) bör mera tillskrifvas dennes trotsighet och ränksmiderier med den skurken Pechlin, än det landsfaderliga hjertat; och hvad strängheten nu mot Plommenfelt beträffar, hvilken jag väl, liksom du, helst hade önskat att den ej kommit i fråga, så kan man dock ej undgå erkänna, att mot honom öfvas endast rättvisa. Han är dessutom ett bland hertigens kända kreatur, invigd i alla hans ordensgalenskaper, hvilka dock tillika hafva politiska syftemål. I alla fall kan jag icke föreställa mig, att kungen låter utslaget gå i verkställighet.« 
<sec/>
– «Nå, nå, vi få väl se.« – – –   
<sec/>
Glädjen var Gustaf III:s element. Ingenting var honom mera motbjudande, än mulna ansigten. De, som nalkades honom, rättade sig naturligtvis derefter; men hans kännareblick urskilde alltid och genast den sanna fryntligheten från den konstlade. Den förra uppenbarade sig omisskänneligt hos den lättsinnige, men pålitlige Schröderheim samt hos den lättsinnige och opålitlige Armfelt. Desse begge hade Gustafs öra mer, än någon annan. 
<sec/>
Så mycket oangenämare öfverraskades konungen af Schröderheims förlägna och dystra utseende, då denne en morgon inställde sig till den vanliga föregående anmälan hos konungen af de ärenden, som skulle föredragas i senaten. Moln uppstego i ögonblicket på Gustafs egen panna. Man skulle kunna säga, att Plommenfelts dödsdom stod att läsa i begges. 
<sec/>
– «Du har i dag säkert något ledsamt ärende att anmäla?« 
<sec/>
– «För Ers Maj:ts säkra öga kan ingenting döljas. O, huru gerna, om det varit möjligt, hade jag icke skonat min store kung från förtrytelsen att höra ett namn nämnas, som numera väcker hela verldens afsky ....« 
<sec/>
(Konungen faller i talet) – «Du menar Plommenfelt. Det är ett namn, hvarom man snart ej vidare skall få höra talas.« 
<sec/>
(Schröderheim, bestört) – «Han förtjenar visserligen intet medlidande. Allt hvad honom vederfares är rättvist, endast rättvisa; men, allernådigste herre! Roms Augustus förlät en Cinna, och hvad betydde ädelmodet och de öfriga stora egenskaperna hos Roms Augustus mot dem, vi dagligen se och dyrka hos Augustus i Norden! Jag vore ovärdig den myckna nåd, hvaraf Ers Maj:t förunnat mig så otaliga vedermälen, om jag ens kunde ömma för missdådaren sjelf, som så groft förbrutit sig mot den bäste bland konungar; men Ers Maj:ts stora själ skulle aldrig förlåta mig, om jag vid detta bedröfliga tillfälle försummade att återkalla i Ers Maj:ts minne och framställa till dess behjertande brottslingens svåger, general Fredrik Horn, som hade den oskattbara lyckan, att utföra en del af Ers Maj:ts befallningar vid den prisvärda regementsförändringen 72. Sveriges store konungar hafva ofta betett nådebevisningar med afseende på föremålens nära anförvandters förtjenster eller lidanden. Sålunda täcktes Ers Maj:ts högstsalige herr fader, sista året af sin regering, i adeligt stånd upphöja stjufbarnen efter den olycklige handelsborgmästaren Kierman, som vid sju riksdagar varit fullmäktig för Stockholms stad och vid tvänne borgareståndets talman, när han af det förhatliga Mösspartiet, hvilket general Horn så nitiskt och lyckosamt, under Ers Maj:ts egen höga ledning, bekämpade 72, kastades i fängelse och dog på fästning. 
<sec/>
– «Jag vet, jag vet! Kierman var talman 56, då Brahe och de öfrige afrättades och äfven den långa riksdagen 1760–1762. – Jag förstår ganska väl din mening: du påminner om de afskyvärda partiernas grymhet, för att beveka mig till nåd; men en så grof och offentlig skymf, som Plommenfelts, måste medföra en lika offentlig och exemplarisk bestraffning.« 
<sec/>
– «Utan tvifvel; men .....« 
<sec/>
– (Afbrytande) «Inga «men« mer i denna sak, kära Elis; jag vill ej längre höra några sådana ..... Horn har ej blifvit obelönt; eller räknas tjenstebefordringar, grefvediplomet och blå bandet för intet? Både Horn och Plommenfelt hafva dessutom långt för detta upphört att vara mig tillgifne. De gå i stället hertigens af Södermanland ärenden. I alla fall vill jag icke, att någon undersåte anser sig omistlig, eller tror sig kunna föreskrifva sin konung lagar derföre, att han haft den äran att med nit och framgång utföra mina värf. – Plommenfelt skall straffas så, att Europa må förnimma min upprättelse. Den kan aldrig bli för stor, och jag har intet att förebrå mig; ty jag stadnar vid hvad lagen föreskrifver. – Man har sagt mig, att Svea Hofrätt beslutat en dödsdom: är det icke så?« 
<sec/>
– (Suckar) «Jo, Ers Maj:t .... och det är just en anmälan härom, som det åligger mig, att i dag föredraga inför Eders Maj:t i senaten.« 
<sec/>
– «Bra.« – (Ringer. En kammarherre skyndar in) «Är öfverståthållaren här ännu?« 
<sec/>
(Kammarherren) – «Ja, Ers Maj:t. Hans excellens väntar på nådigt företräde.« 
<sec/>
– «Låt honom komma in.« 
<sec/>
Kammarherren går och öfverståthållaren riksrådet baron Carl Sparre inträder. 
<sec/>
(Konungen till öfverståthållaren) – «Är min befallning fullgjord, herr riksråd?« 
<sec/>
– «Ja« (med en sidoblick på Schröderheim), «och Ers Maj:t torde tillåta mig derom meddela underdånig anmälan mellan fyra ögon.« 
<sec/>
Schröderheim gör en rörelse för att aflägsna sig; konungen hejdar honom och yttrar: 
<sec/>
– «Ni förstår väl, herr riksråd, att det just är min afsigt, att låta Schröderheim höra er anmälan. Eljest hade jag icke frågat er derom i hans närvaro.« 
<sec/>
Riksrådet Sparre: «Plommenfelt blef i natt klockan 12 inskeppad på det första handelsfartyg, som i år lupit ur hamnen, och hvars bestämmelseort är Amerika. Han fick pass under namn af «Carl Andersson« och var klädd som matros. Vinden är förlig, och med elfva timmars försprång anser jag honom vara qvitt faran att bli ertappad vid en efterspaning. Imedlertid har jag trott mig böra afbida Ers Maj:ts uttryckliga befallning, innan jag låter göra larm.« 
<sec/>
Under det öfverståthållaren talade, klarnade Schröderheims anlete mer och mer: en glädjetår skälfde i hans öga, och då hans och monarkens ljusnade blickar möttes, utbrast den ömsinte gunstlingen, hänryckt: 
<sec/>
– «O, min store, min ädelmodige konung!« 
<sec/>
Gustaf svarade: 
<sec/>
«Rätt bra, herr riksråd, jag igenkänner vid alla tillfällen er urskillning, er drift, ert förutseende och er noggranhet att uppfylla mina önskningar. Jag öfverlemnar åt ert eget omdöme, att, när ni finner lämpligt, låta offentligen efterspana Plommenfelt; låt det endast verkställas så, att han icke varder ertappad. – Är det något annat herr riksrådet denna gången önskar säga mig?« 
<sec/>
– «Nej, Ers Maj:t. Jag afvaktar hvad Ers Maj:t torde ha att befalla.« 
<sec/>
– «Farväl då tills middagen, den ni äter med mig på Ulriksdahl. Jag reser dit rättnu, när senaten slutat sitt sammanträde.« 
<sec/>
Riksrådet Sparre aflägsnade sig. 
<sec/>
Konungen, vändande sig till statssekreteraren: 
<sec/>
– «Nå, hvad säger du nu, Elis?« 
<sec/>
Schröderheim fattade konungens hand och kysste den: 
<sec/>
– «Jag saknar ord, att uttrycka min vördnad, min beundran, min hänryckning.« 
<sec/>
– «Se så. Nu till saken. Den kommer att föredragas i Rådet. De kunna nu, utan samvetsqval, tillämpa lagen i hela dess stränghet; ty hans lif är utom all fara. Hvad som i öfrigt måste ske är för mitt förolämpade namns, konungadömets och Europas skull. Sätt imedlertid upp en skrifvelse till Riddarhusdirektionen, att Plommenfeltska ätten är utgången, emedan deraf ingen mer finnes på svärdssidan, än den förrymde, biltog och fridlös förklarade förre ceremonimästaren. – Ännu en sak: gör ett utkast till beslut om adelskap för kapten Lundstedt under namn af «Lindestam.« Det tyder på träden kring Beckers värdshus, der han bemärkte och till beifrande anmälte Plommenfelts afskyvärda förgripelse.« 
<sec/>
– «Befaller Ers Maj:t, att någonting skall inryckas i beslutet, tillrättavisande kaptenens kamrater, hvilka med honom uppsagt tjenstgöring, just för det han uppträdt som angifvare?« 
<sec/>
– «Huru?.... Hör jag rätt?.... Hvad skall det heta, mina herrar officerare? Finnes då ingen krigstukt och lydnad mer bland mina liftrupper! Således samma uppstudsighet ännu, som man djerfdes visa i afseende på min stackars Henrik! (Stampar häftigt) Det skall, foi de gentilhomme! bli slut på dessa myterier. Det är jag, konungen, Gustaf, som säger det.« 
<sec/>
– «Ers Maj:t visste då icke ....« 
<sec/>
(Afbrytande) – «Nej; men jag står fast vid mitt beslut. Min högstsalige herr fader tvangs af den tidens bistra omständigheter – bra mycket mot sin önskan, det vet Gud! – att adla Schedvin, hvilken uppträdde som angifvare mot Brahe och Horn, med flere 1756: och jag skulle ej på ett åtminstone lika lysande sätt belöna upptäckten af ett så förrädiskt anfall mot min personliga heder, mot värdigheten af min krona!.... Som jag redan sagt dig, Elis; Lindestams sköldebref skall vara färdigt till min underskrift innan veckans slut.« 
<sec/>
Hånande företrädesrättighetens syftning, kringströ konungarne de utmärkelser, statsfördraget öfverlemnat åt deras handhafvande; men ödet hånar ej sällan i sin ordning den kungliga nåden, och der rättsbegreppen bibehållit sin spänstighet, uttala dessa mot missbruken en varnande protest, som tillintetgör verkan af den illa använda gunsten. Lundstedt- Lindestam fick aldrig inträde på svenska riddarhuset; nödgades taga afsked, i kraft af sina kamraters med honom uppsagda tjenstgöring, till trots af konungens kända bevågenhet, och slöt sina dagar som delägare i en biribibank. Hans dotter, ogift i en tid, då englar ej mera bebåda kärlekspanters tillkomst, dränkte sig af förtviflan öfver vanäran af ett uppenbaradt felsteg.  
<chapter/>
<chaptername>TjugutredjeKapitlet</chaptername>

<chaptername>TJUGUTREDJE KAPITLET.</chaptername>

<sec/>
Den dystra naturen vid Svartsjö lustslott öfverensstämde fullkomligt med dysterheten af det hof, som der hade sitt tillhåll de sista dagarna af Lovisa Ulrikas lefnad. Den högborna och högdragna enkedrottningen såg här endast en inskränkt krets af uppvaktande; prinsessan, som aldrig lemnade sin mor; hertig Fredrik, som ofta besökte dem; och lilla Charlotte, som vistades der längre tider, ditförd och afhemtad af morianen. Stundom infann sig hertiginnan; högst sällan, och då blott för en korrt stund, hertig Carl; aldrig konungen och drottningen. Om någonsin en hofmans kall varit pinsamt och slipprigt, så var det här. Beröm öfver de konungahusets medlemmar, på hvilka Lovisa Ulrika var stött, skulle förtörnat henne; att instämma i hennes tadel skulle åter retat dem, som nog hade ögonen fästade på Svartsjö, hvars alla väggar hade öron och der tungor hviskade i hvarje vind, som blåste till de öfriga lustslotten och till hufvudstadens konungaborg. Dessutom var det icke så alldeles säkert, att ens hon 
<sec/>
Plommenfelts och Lundstedt-Lindestams samt dennes dotters öden äro historiska. alltid skulle tyckt om, att förnimma ogillande omdömen öfver sina nära anförvandter af sin omgifning; ty fastän hon ansåg sig berättigad och befogad att afkunna förkastelsedomar öfver sin äldsta sonhustru och sina begge äldste söner, ville hon att andra likväl i dem skulle fortfarande se hennes blod. Hon kunde till och med ej neka, att konungen, oaktadt det spända förhållandet dem emellan, visat henne en angenäm uppmärksamhet, då han till hennes öfverstemarskalk utnämnde riksrådet grefve Ribbing, som varit hennes älsklingssons guvernör och som hade tillräckligt hufvud och verldskännedom, för att kunna skicka sig i så brydsamma omständigheter. 
<sec/>
Mindre af qvinnlig nyfikenhet – läsaren känner redan, att Lovisa Ulrika föga var behäftad med sitt köns lyten – än för nöjet att få göra anmärkningar, sporde hon enträget efter hvarje nytt föremål, som steg i konungens gunst och förtroende. Om hertigens af Södermanland umgängen vårdade hon sig ej att taga kännedom. «Det visste jag redan från hans «första inträde i verlden« – plägade hon säga – «att Carl skulle komma att dela sin tid mellan skö«kor och ordensvurmar.« Bittert bespottade hon Gustafs upptåg och utsväfningar i sina smekungars sällskap. Högt yttrade hon sitt förakt för hans bevågenhet mot förste hofstallmästaren baron Munck, hvars höga tankar om sig sjelf illa stodo tillsammans med hans inskränkta själsförmögenheter, hans brist på studier, hans okunnighet, dumdristighet och snålhet samt obändiga och våldsamma sinnelag. Förgäfves tillät riksrådet Ribbing sig att invända, det Munck likväl otvifvelaktigt vore en nitisk konungatjenare, hade hushållssinne, mycken drift i sina företaganden, kännedom af häststyrelsen och stallinrättningen samt ett artigt umgängessätt. Enkedrottningen vidblef, att hans månhet om sig och sitt var ännu större än om konungens, och att högfärden framlyste i hela hans sätt att vara. «Skada« – tillade hon, försmädligt krökande öfverläppen – «att baron Munck ej blifvit «född i Pohlen i stället för Finland; han hade i Poh«len kunnat väljas till hvad de der behaga kalla «kung – en docka, utan makt – och sjelf kunnat «välja vår inbundna Danska till sin kära hälft, ty de «synas mig vara klippte och skurne för hvarandra.« Vid underrättelsen om Björnrams insteg äfven hos konungen, utbrast hon : «Det felades blott att Gustaf «också fölle i händerna på svärmare, andeskådare, «guldmakare och bedragare. Har han icke nog af «sin egen skam: vill han då nödvändigt åsamka sig «äfven Carls!« Armlelts stigande gunst bragte hennes förbittring till sin höjd. «Är det värdigt en kung, «är det värdigt Gustafs mödernehärkomst, att stän«digt gifva lastarena nytt fält, att till sina förtrogne «välja pojkar, utan anseende, som aldrig visat sig «duga till någonting! Hvad jag är olycklig som mor! «..... i afseende på mina begge förstfödde barn!« tillade hon, i detsamma hennes ögon mötte de begge yngstes. 
<sec/>
– «Åtminstone« – anmärkte prinsessan Sofia Albertina, mildt öfverskylande sin brors svagheter – «gör Gustafs nye gunstling ett fördelaktigt uppseende i sällskapslifvet. Min hoffröken Magdalena Rudenschöld påstår, att Armfelt skall hafva hufvud och växt som en Apollo, ett intagande väsende, värdig ledighet och behag i sitt umgänge, lätthet att uttrycka och att finna sig, och en fruktsam uppfinningsgåfva. Hos fruntimren går och gäller han för oemotståndlig.« 
<sec/>
– «Hvarföre öfverlåter Gustaf honom då icke åt fruntimren!« – fortfor enkedrottningen, spotskt. – «Hvilka anstötligheter ödet dömt mig att upplefva!« 
<sec/>
– «Det är besynnerligt« – tog hertigen af Östergöthland till ordet – «att finska adeln är missbelåten med Gustafs spira. (Jag vet med visshet, att så förhåller sig.) Och det är likväl just personer, som höra dit, hvilka han uppdragit ur stoftet och öfverhopar med ynnest och lycka. Både Munck och Armfelt äro Finnar. Ett sådant bröllopp t. ex., som gjordes på Drottningholm åt Armfelt, borde genljuda från Mälaren till Saimen. Min mor har väl hört det beskrifvas till alla sina enskiltheter?« 
<sec/>
– «Nej.« 
<sec/>
– «Och en af dina hoffröknar, Sophie, var likväl med vid tillfället?« 
<sec/>
– «Min Rudenschöld, ja,« – svarade prinsessan. – «Om mamma tillåter, skall jag kalla in henne; hon kan bäst berätta sjelf.« 
<sec/>
Fröken Rudenschöld förekallades och förtäljde: 
<sec/>
– «Efter spektaklet på Drottningholm begynte brölloppsfesten. Lilla kronprinsen, med tolf pager före sig, gick ner till bruden, hoffröken De la Gardie, och förde henne upp till drottningen. Då hon kom in, gaf prinsen henne en vacker briljantsring till åminnelse. Sedan förde han bruden upp till drottningen, som påsatte henne kronan och gaf henne också en dyrbar ring, värd 800 riksdaler. När detta var gjordt, gick öfverstekammarjunkaren gref Wachtmeister med tolf pager och facklor efter brudgummen och förde honom till kungen, som gaf honom handen och tågade i ceremoni till kapellet, som var starkt upplyst af lampor. Efter kommo drottningen och kronprinsen, som gaf handen åt bruden. Så snart vi trädde in genom kyrkodörren, kom brudgummen oss till mötes, tog sin brud och gick till altaret, då vigseln började och hela messan lästes. Pellen höllo fröknarna Cederström och Posse, grefve Dohna och en tysk baron Armfelt. Då ändtligen messan var slutad, gick brudparet till kungen att emottaga lyckönskan, hvilken han fullkomnade med en fullmakt på statsfru med full lön. Efter alla de kungligas lyckönskningar, begynte återtåget till slottet, der bruden lyckönskades ånyo i galleriet och fick en vacker ring af kungen. Efter aftonmåltiden, den äfven kronprinsen intog bland de öfrige, gingo alla upp i rikssalen, der fackeldansen börjades. Då man slutat dansa bort brudgummen, kom grefvinnan Höpken, vacker som en dager, klädd till fée, under mycken musik och åtföljd af pager, klädda som vildar. De dansade en balett med facklor; hvarefter grefvinnan Höpken utmanade de christne riddarne till strids, sjöng ett stycke och ställde sig på sidan. Nu kom öfverstelöjtnant Möllersvärd med en faslig musik af trumpeter och besvarade utmaningen å de Christnes vägnar. Ändtligen uttågade de alla genom hvar sin dörr, och bruden dansades bort, då fröknarna Cederström, Wrangel och jag fingo kronan, äfvensom kronprinsen, general Mörner och baron Munck. När detta var förbi, ledsagade kronprinsen bruden åter ner till sig och – – –  (slår ner ögonen) brölloppsfesten var slutad .« 
<sec/>
– «Det der var ej så illa« – yttrade enkedrottningen. – «Uppränningen har Gustaf lånat från mina egna tillställningar, den tid jag var regerande drottning. Jag förunnade likväl mina nådevedermälen åt helt annat folk, än Munckar och Armfeltar. Jag utmärkte i stället Linnéer, Daliner och Klingenstiernor.« 
<sec/>
– «Med Ers Maj:ts nådiga tillstånd – tog riksrådet Ribbing till ordet – torde böra nämnas, att bildhuggaren Sergel blifvit införskrifven, skalden Lidner utskickad, skalden Bellman och unga Kellgren rikt uppmuntrade, en annan ung hoppgifvande man, vid namn Leopoldt, uppsökt i landsorten, och, oberäknadt statssekreteraren Schröderheim, som ej kan frånkännas snille, ett par yngre tjenstemän af sällspord själsodling, Adlerbeth och archiater Rosensteins son, fästade nära konungens höga person. Äfven har Hans Maj:t i sin, drottningens och kronprinsens närvaro låtit sångaren Karstens vigningsakt försiggå i Drottningholms kapell, då han gifte sig med ett pohlskt fruntimmer, som hitkommit från Warschau i sällskap med engelske envoyén Whrougton . 
<sec/>
Armfelts bröllopp försiggick på ofvannämnde sätt i Augusti 1785, enligt grefve Stackelbergs bref till rikskanslern Sparre, infördt i «Historisk Tafla af Gustaf IV Adolfs första lefnadsår,« sidorna 201 och 202. 
<sec/>
Historiskt. Detta Karstens bröllopp firades i Drottningholms kapell den 9 Juli 1781. 
<sec/>
– «Nero – återtog enkedrottningen – utmärkte också skådespelare och sångare och uppträdde sjelf offentligt, för att täfla om priset, och Nero slöt med att låta afdagataga sin egen mor.« 
<sec/>
– «Denna sammanställning – föll prins Fredrik lifligt i talet – är för hård. Min mor gör ofelbart Gustaf orätt. Stora misstag falla honom visserligen till last, och bland dem främst hans uppförande mot sitt lifs upphof; men annat är att brista i aktning och tacksamhet, annat att begå den oerhördaste af alla missgerningar. Derifrån frisäger jag Gustafs hjerta: än mer, jag är öfvertygad, att han länge ångrat det framfarna och gerna skulle söka en försoning, som ej alltför mycket förödmjukade honom i allmänhetens ögon.« 
<sec/>
– «Du tror!.... men beviset att du irrar dig är, att Gustaf hittills icke gjort ett enda steg till närmande.« 
<sec/>
– «Han har tvekat om min mors beredvillighet; och ett afslag skulle förvärra missförhållanderna inom vårt hus.« 
<sec/>
Enkedrottningen suckade; derefter tillade hon: 
<sec/>
– «En förolämpad mor är ändå alltid mor .... Om Gustaf så visst hade en sons hjerta! .... 
<sec/>
Hertigen och prinsessan föllo sin mor kring halsen och kysste henne, under glädjetårar. De upptinade mer och mer hennes stolta lynne. Mot sin plägsed vardt hon slutligen nästan vek och, befallande sin uppvaktning att stadna qvar i slottet, gaf hon handen åt prinsessan, tog hertigen under andra armen och begaf sig ut i trädgården. 
<sec/>
Sommarqvällen var herrlig: jasminernas doft fyllde luften med vällukter, fåglarnas qvitter själen med harmoni. 
<sec/>
Lovisa Ulrika tog plats mellan sina begge barn, på en gräsbänk under ett hvalf af caprifolium. Med hänförelse skådade hon den nedgående solen. Hennes stora, uttrycksrulla ögon strålade af en himmelsk eld, hvars återsken, i mån som talet lifvades och rösten höjdes, färgade med purpur de eljest något bleka kinderna. 
<sec/>
– «Sen j, mina älskade, huru solen mer och mer sjunker der borta bakom träden och förgyller deras toppar? – – –  Det är bilden af mitt lif, af min lycka. – – –  Jag var ung, när jag för 38 år sedan första gången beträdde denna jord. Min höge broders stora rykte hade föregått mig, och det var kring mig, Svenskarnes förtjusning och förhoppningar flockade sig, medan de med otålighet och förakt sågo thronen innehafvas af en gubbe, som, i saknad af både makt och dygder, hvarken kunde befalla eller förtjena vördnad. Jag delade folkets hyllning med min gemål, eder framlidne fader, hvars kärlek och förtroende till mig voro odelade. Vi hade blott en tanka, en vilja, ett hufvud och ett hjerfa, Aldrig har något äktenskap varit lyckligare, än vårt. – –  – När företrädaren dog, ville jag att min gemål, som då kallades konung, också skulle blifva det. Hvilka hinder vi hade att bekämpa, pröfningar att genomgå, svårigheter och obehag af alla slag att uthärda! Det var bekymmersamma och oroliga tider. – – –  Om ändå eder far haft min brors beslutsamhet och kraft! Då skulle vi nog gått i land med våra förehafvanden. I stället blef det nu min lott att så; skörden är Gustafs. – – –  Ja, Gustaf har upphemtat frukten af mina beräkningar, ansträngningar, uppoffringar och själslidanden, och med otack och vanvördnad har han belönat mig. Det var jag, som först bröt den nya politiska bana, han nu vandrar i glans och vällust: jag, som tände ärelystnadens brand i hans bröst: jag, som visade honom vanäran för en kung att bero af undersåter: jag, som knöt de förbund med utrikes makter, hvilka satt honom i stånd att kufva de uppstudsige: jag, som dragit de utmärktaste bland partierna och snillena på thronens sida: jag, som ledde hans första vacklande steg på skådeplatsen för hans framgångar; – men, ännu en gång, huru har han belönat mig! – – –  Kanske hade han blifvit bättre med en annan gemål. Hans förmälning med denna schåpiga Danska var en riktig olycka; blyg och försagd, som en prestdotter från landet, rädd som en dufva, fåfäng och inbilsk som en påfågel, utan lyftning i själen, utan snille, men envis och bakslug: det var naturligt, att Gustaf vid hennes sida skulle känna sin öfverlägsenhet,.... och just detta skämde bort honom. Han trodde sig skapad att beherrska alla, derföre att han beherrskade henne; han trodde ingen sig vuxen i omdöme, derföre att hon saknade urskillning .... Från den olyckliga stunden af detta äktenskap lyssnade Gustaf ej längre till sin moders råd: en moder, som velat honom så väl, som hade en så vidsträckt, långvarig och mogen verldserfarenhet. – – –  Min gemåls, eder fars hastiga död var tidpunkten, då min glädjes och lyckas sol började nedstiga från sin middagshöjd. Det enda af mina råd, Gustaf sedermera åtlydt, var, att göra sig enrådande. Mig har han sedermera endast förfördelat, missaktat, förolämpat och förödmjukat; drifvit mig ur slottet och från mitt kära China; aldrig gifvit mig del af sina planer och förehafvanden; låtit Sofia Magdalena vid alla tillfällen njuta företrädet framför sin egen moder. – – –  Och sedan alla de här oerhörda uppträdena, som föregått och beledsagat kronprinsens födelse! Att förklara mig, sin moder, ett krönt hufvud, Fredrik den stores syster, i arrest! Det är Ludvig XIII, han valt till föresyn. – – –  Om jag ändå riktigt visste huru det hänger ihop med det här barnet! Carl bedyrar, att Muncken varit mer, än underhandlare; j, mina älskade, påstån, att han icke varit något annat. Jag har hört personer af anseende sluta sig till begge meningarna. – – –  Jag borde ha sett barnet, för att stadga mitt omdöme. Carl finner likheten med Munck omisskännelig; du, Sophie, tycker gossen vara sin mors afbild .... Sin mors?.... Ha!.... de dragen äro mig väl bekanta .... Jag borde ha sett honom. – – –  
<sec/>
«Nu, mina älskade, är jag gammal vorden. Åren och bekymren tynga mig mot jorden: snart – o, jag känner det – snart öppnas för mina trötta ben det hvalf, der min hulde, evigt saknade gemål, eder oförliknelige far, redan länge hvilat sina! O, min Fredrik, hvarföre har jag icke en krona att lemna dig i arf! Du vore henne värdig. Du har aldrig ur dina föräldrars ögon prässat andra, än glädjetårar. Hvarföre vek Sveriges skyddsande från min förlossnings stund och nekade dig att blifva min förstfödde! O, min Sophie, hvarföre vägrade en hjertlös broders nyckfulla fåfänga oss begge den fröjden, att offentligen erkänna för din make din själs utkorade! Som en god dotter har du med mig städse delat ljuft och ledt, och Gud är mitt vittne, att din sällhet varit högsta målet för alla mina önskningar. – – –  Sen j, mina älskade, huru solen redan sjunkit nedom himlabrynet. De strimmor af guld och purpur, som nu, efter hennes nedgång, flamma på azurns omätliga fält, äro afskedets välsignelse öfver de föremål, hon huldat medan hon thronade på höjden af fästet. Så skola äfven snart mina bristande ögon söka eder, och deras slocknande flamma tolka min välsignelse, när tungan ej längre mäktar upprepa den.« 
<sec/>
Under det Lovisa Ulrika omfamnade sina barn, hvilkas rörelse gaf sig luft i högljudda snyftningar, började på något afstånd tvänne näktergalar att slå sina ömma driller. Ett slags täflan uppstod nu mellan enkedrottningens föresats, att afbida slutet af de bevingade sångarnes adagio, och dessas att aldrig tröttna vid dess fortsättning. Knappt hade den enas slutdrill upphört, innan den andra begynte med de tre bekanta anslagen, hvarpå följde de ohärmliga löpningarne och uthållningarna. Dock, att beskrifva näktergalens sång för dem, som icke hört den, är en fruktlös möda; den åter, som någon gång lyssnat till dessa klingande, smäktande toner, behöfver blott påminnas om dem, för att fatta hvad vi mena. 
<sec/>
– «Kanske – anmärkte omsider prinsessan – att luften börjar bli kylig för min mor. Man väntar oss förmodligen med aftonmåltiden. Vore ej tid, att återvända till palatset?« 
<sec/>
– «Du har rätt, min dotter« – svarade enkedrottningen, steg upp och gaf armen åt hertigen, som tog sin syster under den andra. – «Jag vet icke huru det kommer sig, att det just denna gången kostar på mig mer än vanligt, att gå ifrån mina små gunstlingars konsert. De hålla nu också längre ut än vanligt: ja, de tyckas nästan fördubbla sin ifver nu, då de se mig lemna dem. Hören j, mina barn huru gudomligt de öfverrösta hvarandra!« 
<sec/>
Långsamt skredo den kungliga modren och hennes begge barn genom de dunkla alléerna. Näktergalarne – de skyggaste och de nyfiknaste af hela luftens flygtiga befolkning, och som man med skenet af ett ljus kan locka tätt intill sig, endast man sjelf ej låtsar gifva akt på dem – flaxade nu, från gren till gren, öfver de vandrandes hufvuden. De stadnade i träden närmast det invändigt rikt upplysta palatset, oafbrutet fortsättande sin himmelska hymn. Framkomne, dröjde enkedrottningen med sina barn ett par minuter utanför ingången och vände sig om, för att ännu upphemta några milda samljud. En bland de uppvaktande, som i fönstret blef varse de kungliga personerna, hastade att öppna glasdörrarna åt trädgården. Näktergalarne slutade just då en löpning, som bortdog bland en sakta susning af löfven. Bullret från glasdörrarna skrämde luftens sångare och de flögo sin kos i samma ögonblick, Lovisa Ulrika sista gången satte sin fot öfver palatsets tröskel. 
<sec/>
Detta lär ock hafva varit sista gången näktergalar låtit höra sig i Svartsjö ödsliga park. 
<chapter/>
<chaptername>TjugufjerdeKapitlet</chaptername>

<chaptername>TJUGUFJERDE KAPITLET.</chaptername>

<sec/>
Efter en nästan genomvakad natt, under öfverläggningar med riksrådet Ulrik Scheffer (grefvinnan Brahes sednare man), hvilken konungen ställt i spetsen för de utrikes ärenderna, och som nu haft åtskilligt att anmäla från Sveriges ambassadör i Paris, grefve Creutz, angående dennes underhandlingar med nord-amerikanska ministern, den odödlige Franklin, hade Gustaf icke gått till hvila förr, än närmare morgonen. Men knappt inslumrad, väcktes han af ett ilbud från Svartsjö, medförande ett bref från hertigen af Östergöthland, deruti han underrättade sin bror, att enkedrottningen på natten våldsamt och vådligt insjuknat. «Om konungen ännu en gång ville se henne – skref prins Fredrik – vore ingen tid att försumma. Han skulle bjuda till att bemedla en försoning, och bad konungen medföra sin son, emedan deras mor talat om och frågat efter honom.« 
<sec/>
I ögonblicket kastade Gustaf sig ur sängen; skickade efter kronprinsens guvernör, riksrådet Fredrik Sparre; befallte fram sin vagn; klädde sig; tillsade Sparre, att göra sin lärjunge i ordning till resan; och skref till enkedrottningen följande rader, som med ett ilbud till häst, hvilket hade befallning att rida i sporrstreck, allt hvad hästen förmådde springa, afsändes till Svartsjö en half timma innan konungen med sin son och dennes guvernör satte sig i vagnen: 
<sec/>
«Jag kommer för att ännu en gång njuta den «sällheten att omfamna er, min ömma mor. Jag be«svärjer er, att icke vägra mig denna tröst. Min «bror Fredrik är vittne till min smärta. Han har «åtagit sig att tala för mig. 
<sec/>
Min ömma mors 
<sec/>
tillgifne och undergifne son 
<sec/>
GUSTAF. 
<sec/>
Apostille: «Jag har aldrig tänkt sätta mig emot «min mors testamentariska förordnanden, öfvertygad, «att jag i dem ej finner något, som icke öfverens«stämmer med hennes vishet och med en god mo«ders hjerta.« . 
<sec/>
Enkedrottningen hade nyss, med matta ögon, slutat läsa biljetten, då konungens vagn stadnade vid porten till palatset. Underrättad om hans ankomst, svarade hon sig med nöje emottaga Gustaf och kronprinsen. 
<sec/>
Lovisa Ulrika låg afklädd i sin säng, uti sitt sofrum. Gröna rullgardiner och sidenförhängen kring sängen tvingade dagern att endast sparsamt intränga. Vid hufvudgärden satt prinsessan Sofia Albertina, uppmärksam på modrens minsta rörelse. Lilla Charlotte – tio till elfva år gammal, vacker och intagande som en Charit – stod framför sängen, betraktande en bild af enkedrottningen, infattad i guld och med stora äkta perlor, hvilken flickan nyss fått af henne, tillika med en kedja af guld och ett ur, också besatt med äkta perlor, äfvensom ett halsband 
<sec/>
Biljettens innehåll är historiskt. Se Historisk Tafla af Konung Gustaf IV Adolfs första lefnadsår, sidorna 101 och 102. af dyrbara orientaliska perlor med rubinlås. Hertigen af Östergöthland satt, sorgsen och tyst, i en soffa midt emot sängen, vid hvars fötter öfverhofmästarinnan stod och dröp droppar i en förgyld silfversked. Vid drottningens öppna pulpet var hennes lifmedicus sysselsatt att skrifva ett recept. Hon höll konungens biljett i handen öfver täcket, då Gustaf inträdde, ledsagande sin fyraårige son. 
<sec/>
Lovisa Ulrika sträckte ut sina matta armar; Gustaf störtade i hennes famn; prinsessans och hertigens tårar flöto ymnigt; öfverhofmästarinnan darrade af sinnesrörelse så, att hon var nära att släppa skeden på golfvet; läkaren lade ifrån sig det halfskrifna receptet, skyndade till sängen och fästade på den sjuka forskande och bekymrade blickar; Charlotte betraktade ömsom prinsessan och enkedrottningen, och den barnsliga ömhetens källsprång flödade från flickans sköna ögon. Kronprinsen Gustaf Adolf stadnade midt på golfvet, såg, undrande och orolig, på hvad som tilldrog sig kring honom och gret – emedan han ej blef varse annat än tårar, ej hörde annat än snyftningar. – – –  
<sec/>
Intet ord störde det själsskakande uppträdet. – – –  
<sec/>
Konungen återhemtade sig först. Sedan han kysst enkedrottningens mun och händer, reste han sig upp och yttrade: 
<sec/>
«Jag har återfunnit en huld moder: må hennes godhet utsträckas äfven till mitt barn!« 
<sec/>
Gustaf förde kronprinsen fram till enkedrottningens säng. 
<sec/>
Hon befallte, att sidenförhängena skulle skjutas undan, rullgardinerna uppdragas och så mycken dager, som vore tillgänglig, insläppas i rummet. Herrskareordet tystade läkarens knot. 
<sec/>
Lovisa Ulrika räckte sin feberheta hand åt barnet Gustaf Adolf, som, begripande fadrens blick, kysste farmodrens fingrar. 
<sec/>
Nu fattade hon med ena handen Gustaf Adolf under hakan och med den andra öfver hjessan, böjde hans hufvud mot sitt ansigte och fixerade honom skarpt. De af naturen genomträngande stora brandenburgska ögonen fingo en ytterligare skärpa af ansträngningen, och det såg ut som hade hon velat med mikroskop undersöka hvarje fiber i konungabarnets anlete. 
<sec/>
Ånyo uppstod en allmän tystnad. Allas blickar voro nästan lika forskande riktade på Lovisa Ulrika, som hennes på Gustaf Adolf. Hans och Sveriges framtid hängde på hvad hon skulle säga. 
<sec/>
«Modren, drag för drag!.... ingen annans .... Carl har nu igen fört mig bakom ljuset,« – yttrade enkedrottningen, i det hon släppte kronprinsens hufvud; derefter, vändande sig till prinsessan: «Sophie, gif hit mitt juvelskrin.« 
<sec/>
Konungen, som nyss återhållit andedrägten, att ej förlora något ord, som undslapp hans mor, syntes i detta ögonblick strålande af fröjd. Han dämpade likväl dess utbrott, emedan det varit opassande vid modrens sjukbädd, och frågade henne med en ömhet, som denna gången ej var konstlad: «om hon icke nu tilläte, att åtminstone rullgardinerna nedsläpptes; ty läkaren ansåge den starka dagern i rummet otjenlig för hennes belägenhet?« 
<sec/>
Enkedrottningens «ja« var knappt utsagdt, innan hertigen af Östergöthland verkställt denna läkarens föreskrift. 
<sec/>
Imedlertid ställde prinsessan juvelskrinet på nattduksbordet vid sängen och öppnade det. 
<sec/>
På en vink af Lovisa Ulrika, lyftades kronprinsen upp till henne i sängen och sattes på kanten deraf. Med verklig huldhet började hon nu smeka, klappa och kyssa barnet, lekte med dess lockar, strök det under hakan och öfver pannan, o. s. v. Derefter letade hon fram ur juvelskrinet några dyrbara smycken: en afbildning (som hon sjelf burit) af Adolf Fredrik, rikt infattad à jour i stora diamanter af högt värde, hvilka öfver skilderiet bildade en kunglig krona: en dyrbar ring af briljanter (den hon också brukat bära), inneslutande en afbildning af hennes bror, Fredrik den Store i Preussen: och en gulddosa, med hennes egen afbildning på locket, med juveler à cloud. «Håll till godo detta, mitt barn, som ett minne af din farmor, hvilken du nu ser första och kanske äfven sista gången – yttrade enkedrottningen, lemnande de beskrifna smyckena åt kronprinsen. – «Blif värdig ditt ursprung och de hjeltar, som tillhöra vår stam.« 
<sec/>
– «För min son – invände konungen, med förstulna ögonkast, än på prinsessan, än på hertigen – är er ömhet, min hulda mor, mera dyrbar, än alla skänker i verlden, och Gustaf Adolf är icke den ende, som äger anspråk på vedermälen af min mors hågkomst.« 
<sec/>
– «Kan Gustaf misstänka sina syskon för egennyttig afund? – föll hertigen lifligt in. – Vi uppfatta tvertom fullkomligt tillfällets vigt och dela både mammas tänkesätt och dina känslor.« 
<sec/>
Med ett mildt småleende och en lätt nickning instämde prinsessan i hertigens åsigt. 
<sec/>
Konungen fästade sin blick på Charlotte, som stod vid prinsessans sida, gick till flickan, slöt henne i sin famn och kysste henne. 
<sec/>
– «Denna föräring var bättre än juveler, – hviskade prinsessan, öfverraskad, glad och rörd. – Du har broderligt återgäldat min andel i anspråket på de nyss bortgifna smyckena.« 
<sec/>
Hertigen fattade och tryckte med hänförelse konungens hand. Enkedrottningens matta ögon följde uppmärksamt hvad som föregick kring henne, och tillfredsställelsen målade sig i hennes anletsdrag. 
<sec/>
Sinnesrörelse och ansträngning att tala hade imedlertid synbarligen mattat den sjuka. Läkaren yrkade, att hon måtte lemnas ensam och åt hvilan. Alla gingo således ut i yttre rummet. Endast prinsessan stadnade qvar inne hos sin mor. 
<sec/>
Enkedrottningen föll i en djup och stärkande sömn, som räckte flera timmar. När hon vaknade, närmare middagstiden, lät hon ånyo inkalla sina anhöriga, hvartill läkaren samtyckte, emedan han nu fann hennes tillstånd mindre vådligt. Han föreskref endast, att hon sjelf skulle tala så litet görligt vore, och att de, som vistades i rummet, måtte åstadkomma så litet buller som möjligt. Få voro derföre de ord, hon vexlade med sina barn. Hennes uppmärksamhet var nästan uteslutande fästad vid barnet kronprinsen, hvars naturliga tystlåtenhet och slutna lynne, öfver höfvan understödda af en förvänd uppfostran, som alltför tidigt och redan i hans späda år insnörde honom i etikettens själslösa och glädjetoma stelhet, just syntes skapade för stillheten kring en sjuksäng. Enkedrottningen sjelf fann slutligen barnets tvång förstämmande, samt uppmanade Charlotte, att inlåta sig i tal med och upplifva kronprinsen. Det lyckades henne, fastän icke utan möda. Barnen blefvo småningom skämtsamma och jollrande, till allas förlustelse, den sjukas i främsta rummet. Charlotte vann sådan nåd för konungens ögon, att han skänkte henne sitt eget etui af guld, som han alltid bar i fickan. Man skulle nästan kunna säga, att gåfvan gjordes tillika åt hans mor och syskon, så belåtna tycktes de vara med den godhet, han visade flickan. 
<sec/>
Om aftonen, när konungen nödgades återresa till Drottningholm, för att följande morgonen arbeta med Schröderheim, Lilljencrantz och Scheffer, och sedermera hålla senat, begärde enkedrottningen, att ännu en eller par dagar få behålla lilla Gustaf Adolf hos sig. Konungen lämpade sig gerna efter denna hennes önskan. Han reste. Kronprinsen med sin guvernör stadnade qvar. Gustaf lofvade sin mor att komma åter, så snart statens värf det tilläto. Imedlertid uppdrogs i förtroende åt prins Fredrik, att skicka ett ilbud till konungens vistelseort, derest någon farlig förändring inträffade i enkedrottningens helsotillstånd. 
<sec/>
Tredje dagen, klockan 6 på aftonen, återkommo guvernören med sin höga lärjunge till Drottningholm. Konungen, som ärnade sig till Svartsjö följande förmiddagen, lät imedlertid riksrådet Sparre förtälja ända till de minsta omständigheter af kronprinsens vistelse på egen hand hos sin farmor. Gustafs hjerta hoppade af glädje, då han förnam all den ömhet, enkedrottningen visat barnet, hvilket, å sin sida, trifts ganska väl i hennes sällskap. Konungen var betänkt, att iakttaga första lägliga tillfälle under modrens tillfrisknande, att tillvägabringa en försoning äfven mellan de begge drottningarna. L’homme propose et Dieu dispose! Dödsengelns lyftade lia afskar alla vishetens beräkningar. 
<sec/>
Hertigen af Södermanland befann sig nu på en resa i Finland, och hans gemål vistades under tiden hos konungaparet på Drottningholm. Alla tre, jemte sin uppvaktning, höllo denna eftermiddag till i China, dit riksrådet Sparre fick befallning att äfven föra kronprinsen. 
<sec/>
Gustaf var vid detta tillfälle särdeles upprymd. Vid åsynen nu af China försönk han, mot sin vana, i milda svärmerier. Barndomens bilder kringsväfvade honom hvarthelst han kastade ögonen i minnets panorama. Det var, som hade Lovisa Ulrikas ande ännu en gång besökt dessa för henne så kära rum, – i afsigt att säga dem ett evigt farväl. 
<sec/>
«Just der du sitter, Sophie – yttrade han till sin gemål – «satt en gång, jag kommer grant ihåg «det, min mor och min högstsalige fader vid hennes «sida. Hennes lilla Rose, det vackraste hundkräk, «jag någonsin sett, låg vid hennes fötter. Der, i hör«net af rummet, klängde en markatta på den för«gylda stången, som nu är tom ..... Tom! det stö«ter ögat. Vi måste skaffa oss en ny best, eller ock «låta taga bort stången, som eljest står der utan än«damål .... Den förgylda buren i fönstret hyste, då «som nu, en bevingad pratmakerska; men denna är «grön, Bijou var krithvit; denna talar endast prosa, «Dalin hade lärt Bijou att upprepa rim för min mor «på hennes födelse- och namnsdagar. Der du sitter, «Charlotte, satt fröken Knesebeck och berättade sann«sagor för din gemål, hvilken redan som barn var «begifven på det rysliga och hemlighetsfulla. Jag «stod just här jag nu står och lekte med Badin, den «tiden en äkta vildbasare. Min mor skämde bort «honom med flit. Det ångrade henne sedermera, «och gunstige herren fick då betala laget. Mina «begge yngsta syskon jollrade med hvarandra der «borta vid soffan. Sophies barnstol var ställd der. «Hon och Fredrik hafva allt ifrån spädaste åren va«rit oskiljaktiga. Jag skulle kanske kunna förebrå «min mor, att hon varit nästan mycket svag för dem; «men så hafva de ock städse varit outtröttlige vid «hennes svagheter, och i denna stund, nu under hen«nes sjukdom, lemna de henne intet ögonblick ..... «Nå, ja! de hafva inga regeringsärenden, som upp«taga deras tid; moderskärleken är deras allt: de «sakna begrepp om pligterna och ansträngningen, för «att vinna ett helt folks kärlek .... Vi funno oss «alla så väl denna afton i detta China: det är min «mors danelse; jag anser det som hennes testamente «och jag skall noga vårda denna hennes yttersta vilja. «Men vi lefde då under de afskyvärda partitiderna – «Du kan icke fatta styggelsen af detta mångvälde, «Charlotte, ty jag hade redan krossat hydran, innan «din ankomst till Sverige; men Sophie bör kunna «minnas detta otyg, kalladt maktägande ständer ..... «Maktägande!.... Ha!.... mot hvilka mina för«äldrar haft att kämpa under hela min högstsalige «faders regering. Jag minns, som hade det händt i «går, huru vår glädje här i China afbröts af en an«mälan om en utskicknings af dessa ständer ankomst «hit, huru min moder lät dem vänta och hennes bil«liga harm, när de, som slutligen fingo företräde, icke «här likväl, utan i slottet, androgo sitt ärende att «inventera hennes juveler, hvilka de påstodo tillhöra «kronan .... Det var en skymf, som gick min mo«der djupt till sinnet .... Jag har hämnat henne .... «J kunnen knappt föreställa er innerligheten af den «förkärlek, som fästat min moder vid detta ställe. «Ingen skugga har varit henne angenämare, än under «kastanjerna i dessa alléer; ingen musik ljufligare, «än från voliererna i denna park. Hon lyssnade «långa stunder under sina vandringar på spelet af «glasklockorna i tornet, dem vinden sjelfmant sätter «i rörelse. Också äro hågkomster här qvarlemnade, «dyrbara för mig och mitt hus, minnesvärda för kom«mande slägten. Tapeterna i detta hvita kabinett «äro, med sina guld- och silfverstickningar, virkade af «min fru moder sjelf, och eldskärmen der borta sydd «af min syster Sophie. Lyktorna i gröna kabinettet «äfvensom i det gula äro förfärdigade af min högst«salige herr fader. Den konstigt arbetade cocosnö«ten med låck, lås och charnier, som står der ute i «gredelina kabinettet, är äfven af honom, och eld«skärmen, sydd på hårduk, i samma rum, af min sy«ster. I den ena paviljongen hade min högstsalige «fader sin svarfkammare, och der stå de tvänne svarf«stolar, han begagnat, och i bibliotheket har jag lå«tit förvara det syskrin, min fru moder här plägade «nyttja, ett chinesiskt arbete af inlagd sten .... Jag «är öfvertygad, att hennes sista verldsliga tanka be«söker China, och det anar mig«...... 
<sec/>
Konungen afbröts här af en kammarherres ankomst, hvars brådska var så stor, att han vågade störa konungen i sitt tal. Det var ett med ilbud ankommet bref från hertigen af Östergöthland, kammarherren öfverlemnade, af innehåll, att enkedrottningen helt oförmodadt fått ett förnyadt sjukdomsanfall, att läkaren förklarat allt hopp förbi om hennes vederfående, och att hvarje ögonblick hotade att blifva hennes yttersta. 
<sec/>
Gustaf bleknade. Med bruten röst ropade han: «min vagn! och på minuten!« samt lemnade prins Fredriks bref till genomläsning af drottningen och hertiginnan. 
<sec/>
Begge de kungliga fruntimren ville följa konungen till Svartsjö. 
<sec/>
– «Charlotte ..... Åh ja, alltför gerna! Det finns ingenting som hindrar: tvertom, det är fullkomligt passande; men Sophie, det går alldeles icke an« – utlät konungen sig – «kom ihåg din belägen
<sec/>
Historiskt. Se beskrifningen öfver Drottningholms slott. het . Den hastiga farten, sinnesrörelsen, kanske ett uppskakande försoningsuppträde, om sansningen är qvar, i alla fall afskedet för evigt och åsynen af en dödskamp .... Nej, Sophie! det kunde bekomma dig illa, dig och fostret .... Och utan ändamål sedan, om hon redan förlorat sin sans .... eller om hennes fordna olycksaliga motspänstighet följer henne i grafven .... Nej, det får icke ske! Och din frånvaro gör utomdess nu ej uppseende, kan ej ens förtydas. Så nära din nedkomst har du giltigt förfall.« 
<sec/>
En korrt stund derefter sutto konungen och hertiginnan i vagnen. De arma hästarna nästan skenade till Svartsjö. 
<sec/>
Enkedrottningen, ehuru läkaren ansåg hennes tillstånd förtvifladt, hade likväl så mycket återhemtat sig, att hon redigt kunde tala några ord med sina barn. Då läkaren förklarat konungen, att han trodde henne kunna lefva ännu några dygn, reste Gustaf 
<sec/>
Carl Gustaf, hertig af Småland, föddes på Drottningholm den 25 Augusti 1782, klockan 4 och 25 minuter på morgonen, hvarom konungen sjelf, i bref samma dag till riksrådet Ulrik Scheffer, förtäljer: «det gick «så lyckligt, att sedan min hustru klockan 3 började «må illa, blef hon förlöst utan barnmorskans biträde, «som ej hann ur nästa rum. Barnet är stort och «starkt, och det är en stor åtskillnad emellan honom «och min äldste son, då han först kom till verlden. «Alla personer, som skulle vara tillstädes, voro det, «utom er bror, som kom just i ögonblicket då allt var «förbi. Jag njuter i denna stund en så mycket lifli«gare glädje, som den i dag störes af ingenting.« – Se konung Gustaf III:s Skrifter. Fjerde delen. tillbaka hem, med föresats att återkomma följande förmiddagen. Hertiginnan stadnade qvar på Svartsjö. Den ömma vård, hon under svärmodrens sista stunder egnade det högsta föremålet för prins Fredriks och prinsessans jordiska dyrkan, stegrade den känslofulle hertigens ömhet för sin täcka svägerska. Förtroligheten och vänskapen räckte till deras dagars slut, äfven sedan de ömmare förhållanderna upphört mellan hertiginnan af Södermanland och hertigen af Östergöthland. 
<chapter/>
<chaptername>TjugufemteKapitlet</chaptername>

<chaptername>TJUGUFEMTE KAPITLET.</chaptername>

<sec/>
«Spänn genast tre hästar för löparekärran,« – yttrade konungen till hingstridaren, i det Gustaf steg ur vagnen vid Drottningholm, och vändande sig till jägaren, som öppnade vagnsdörren: «säg till Badin, att han i ögonblicket inställer sig i mitt kabinett.« 
<sec/>
Några minuter derefter stod morianen inför konungen. 
<sec/>
– «Din välgörarinna ligger på sitt yttersta. Hon bör icke sakna uttrycken ens af din tacksamhet. Din frånvaro vore till och med oförlåtlig. Du har dessutom af gammalt fått företrädesrättigheten, att vid alla tillfällen obehindradt gå ut och in hos samtlige medlemmarna af mitt hus och först och främst hos min fru moder. Gif noga akt på allt hvad som yttras af, till och omkring enkedrottningen, allt hvad som nu förehafves på Svartsjö. Sedermera gör du mig den noggrannaste redo (men mellan fyra ögon) för alltsammans: de minsta omständigheter såväl som de största. – Har du förstått mig?« 
<sec/>
– «Fullkomligt, majestät.« 
<sec/>
– «Farväl då! Kasta dig i löparekärran: sätt eld i hästarna: flyg! Skärp din blick: spetsa dina öron; men sluten som grafven för alla andra, än mig. – (Ringer. Till kammarherren, som skyndar in) Är drottningen synlig ännu?« 
<sec/>
– «Hennes Maj:t kände sig opasslig och matt. Assessor Schulzenheim föreskref ett hjertstillande pulfver och tidig hvila, och Hennes Maj:t drog sig derföre tillbaka i sin sängkammare.« 
<sec/>
– «Godt. – Ni får gå.« 
<sec/>
Och nu satte Gustaf sig ned, att författa några scener af sitt odödliga skådespel «Gustaf Wasa«, sedermera förskönadt med Kellgrens skaldespråk. 
<sec/>
När ingifvelsen började slappas och ögonlocken tyngdes, oaktadt champagnen både obemängd och blandad med seltzervatten, gick konungen till sängs. 
<sec/>
Det var natten till den 16 Juli 1782 ...... «Molnens bädd de rymder höljer Der man ljuset flöda såg; Med en trög och grumlad våg Mälarn Stockholms murar sköljer; Nymferna, som, än med dans Kring den lugna flod sig spridde, Der safirns och purpurns glans På en härmad himmel stridde; Än på Loföns täcka strand Samlades att blomster binda Till det gudabarnets linda, Som skall skänkas Svea land; Hastigt ur sin glädje väckta Vid ett våldsamt nordangny, Lägst i djupets grottor fly, Stumma, darrande, förskräckta. 

Ack med så grymma förebud, Hvad hot af nöd och straff vill Himmelen oss visa! Men hör! – hör dödsbasunens ljud! – Hör Nordens återskall!... Han ropat har .... O, Gud! Han ropat har: LOVISA! Och hon har följt tyrannens röst; Den röst, som aldrig än sig fåfängt låtit höra För kungars eller slafvars öra. – Sörj, Svea, slå dig för ditt bröst, Då i din konungs mor du sjelf en mor begråter! Hon stigit neder till den ort, Ifrån hvars en gång stängda port Ej någon dödelig vändt åter. 

Du konungsliga dygd! dygd i den Visas själ, Begär till verldens gagn, behag till menskors väl; Gråt! – Döden en af dina throner brutit. Och Smak! – försagda gäst från fremlingarnes land, Så lifvad af dess blick, så skyddad af dess hand; Gråt – döden ett af dina tempel slutit.«  
<sec/>
Lovisa Ulrika var icke mer. – 
<sec/>
Klockan ¼ till 4 på morgonen slocknade för evigt denna örnblick, som slungat snillets blixtar, – lugnades för evigt detta bröst, der herrsklystnadens stormar rasat. Man väckte konungen med underrättelsen, att i Sverige ej längre fanns något majestät äldre, än hans eget. En djup suck – och en be
<sec/>
«Vid Lovisa Ulrikas död«. Kellgrens samlade skrifter. Andra bandet. fallning att försegla den hänsofnas qvarlåtenskap, blef svaret. Derjemte skickade han en öm bjudning till sina på Svartsjö vistande syskon, att komma till Drottningholm. Sjelf reste han sin syster till mötes; men ingen uppmärksamhet, ingen förströelse kunde ännu skingra hennes sorg. Hon inneslöt sig i sina rum och ville ej taga emot någon annan, ens af sin uppvaktning, än kammarfrun Forssberg, åt hvilken modersvården om Charlotte blifvit uppdragen, efter Olivias död. Först sent på aftonen sluppo konungen och hertiginnan in hos prinsessan. För alla andra voro hennes dörrar stängda. Hon var icke blott djupt sörjande; hon var tillika sjuk, med samma symptomer, som föregingo resan till Tyskland då enkedrottningen besökte sin bror, korrt efter Adolf Fredriks död. 
<sec/>
Natten hade redan inbrutit, då Badin inställde sig i konungens kabinett. 
<sec/>
Morianen berättade: «att enkedrottningen först fallit i en flera timmars dvala, derefter haft mycken oro, som slutats dermed, att en böld i bröstet brustit, hvilket förorsakat en ymnig upphostning af blod och var, hvarpå följt mycken mattighet: så nya och rysligt häftiga plågor, då hon läst böner och begärt, att de närvarande också måtte bedja Gud för henne, hvarmed både hon och de fortfarit tills hon drog de sista andetagen. Prinsessan höll enkedrottningen i sin famn en lång stund sedan modren redan var död, utan att dottern visste att det var förbi. Lovisa Ulrika hade ej tagit nattvarden, men försäkrat öfverhofpredikanten Wingård, att hennes samvete var fullkomligen lugnt, efter försoningen med sin äldste son ..... 
<sec/>
– «Den gick således från hennes hjerta!« föll Gustaf lifligt och hänryckt i talet. 
<sec/>
– «Ja, majestät. Hoffolket bedyra, att både försoningen med majestätet och förtjusningen öfver kronprinsen voro uppriktiga å enkedrottningens sida. Hon har de sista dygnen ofta talt om «sin Gustaf« och «sin lilla Gustaf Adolf« och det med all upptänklig ömhet.« 
<sec/>
– «O, min dyra, min outsägligen saknade mor! jag tackar dig och välsignar ditt stoft,« – utropade konungen och brast i gråt. När han återhemtat sig; tillade han: «hvad sporde du vidare?« 
<sec/>
– «Man talade hit och dit i anledning af enkedrottningens testamente. Högheterna vilja, att majestätet skall betala all skulden, eller åtminstone trefjerdedelar deraf, utan afseende på förfoganderna om arfvet.« 
<sec/>
– «Hvad skall det heta, mina kära syskon? Det skola vi, foi de gentilhomme, komma att talas vid om! – Nå, och ingenting vidare?« 
<sec/>
– «Ingenting annat, än att hoffolket i själ och hjerta äro rätt belåtne, att vår Herre kallat högstsaliga majestätet till sina högre boningar, så att de en gång för alla må slippa från Svartsjö, hvilket de anse som en arrest, för att i ett gladare och otvungnare lefnadssätt kunna njuta sina lifstidsunderhåll till godo.«  
<sec/>
De här förekommande enskiltheter rörande Lovisa Ulrikas sista stunder, hennes försoning med konungen 
<sec/>
– «Egennyttan är alltid framme. Man kryper kring våra fötter, när man tror oss blifva det varse; man sätter näsan i vädret, så snart vi vända ryggen till. Det lönar visst mödan att uppoffra sig för de otacksamme! – Har du nu sagt allt hvad du vet och iakttagit?« 
<sec/>
– «Ja, maj:t.« 
<sec/>
– «Farväl.« 
<sec/>
Nie dygn efter dödsfallet förflyttades, med stor sorgprakt, enkedrottningens lik från Svartsjö till Stockholms slott. Det dystra tåget inneslöt alla ål
<sec/>
och välvilja för kronprinsen Gustaf Adolf äro historiskt noggranna, enligt dels rikskanslern Sparres skriftliga anteckningar, dels grefvinnan Stenbocks muntliga uppgifter till författaren, hvars moder hade i sin barndom varit i fru Forssbergs undervisningsanstalt, hvarifrån lilla Charlotte två gånger i veckan i hofvagn afhemtades till hofvet. När «Skildringarna« utkommit, lät grefvinnan, genom en tredje person, författaren förstå, att hans uppvaktning ej skulle med misshag af henne emottagas. Författaren lydde denna vink; och grefvinnan, hvilken sjelf som barn varit tillstädes vid försoningsscenen på Svartsjö, förtäljde; bland annat, förloppet dervid, sådant det här ofvan blifvit anfördt, med undantag endast af hvad som angår «lilla Charlotte,« hvilket författaren i en romantiserad framställning ansett sig kunna tillägga, utan att synda mot den historiska sanningen. Grefvinnan Stenbocks vittnesbörd, rörande enkedrottningens försoning med konungen samt hennes smek och föräringar till kronprinsen, är tillförne åberopadt i Historisk Tafla af Gustaf IV Adolfs första lefnadsår, sidan 307. drar i sina mörka leder: – från riksrådet Rudenschöld, nu 83 år gammal, som, i egenskap af svenskt sändebud vid preussiska hofvet, bedrifvit giftermålsunderhandlingarna mellan Adolf Fredrik och Lovisa Ulrika, och oaktadt ett tiotal äldre än denne monark och tvänne årtionden äldre än hans gemål, sett begge före sig nedstiga i grafven, – till den fyraårige kronprinsen, som, i sorgetåget näst efter konungen, vandrade med stadiga steg och anständig hållning. Hans guvernör, riksrådet Sparre, gick vid hans sida, att hindra barnet från att stappla på gatustenarna, som likväl voro betäckta med svart kläde. I vester flammade himmelen af guld och purpur: guld och purpur omslöto det liflösa majestätet. Hvarthelst man eljest kastade ögat var allting svart. 
<sec/>
Ett par dagar sednare återkom hertigen af Södermanland. 
<sec/>
Den 31 Juli 1782 firades begrafningen med sorglig högtidlighet. Den största – fast icke den lyckligaste, hvarken för sig eller andra – drottning, som innehaft Sveriges thron, ledsagades till grafven af sina tre söner, sin sonson och sin yngre sonhustru. Den äldsta var af sitt med lifsfrukt välsignade tillstånd hindrad att bevista ceremonien, och om prinsessan hette det uti Inrikes Tidningar N:o 58 den 29 Juli 1782: «att Hennes Kongl. Höghet blifvit «af dess saliga fru moder förbuden att öfvervara «denna sorgliga akt;« – ett officielt förklarande, som ansenligt ökade gissningarnas och hviskningarnas fart, i afseende på arten af de krämpor, af hvilka prinsessan sades vara besvärad. Med dyster prakt och smak var Riddarholmskyrkan för tillfället smyckad och ordnad. Isynnerhet voro sinnebilder och inskrifter utmärkt passande och sinnrika, häntydande på Lovisa Ulrikas så väl börd och egenskaper, som öden och hennes snilles idrotter. Nils von Rosenstein hade författat dessa inskrifter.  
<sec/>
Lovisa Ulrika hade varit mera beundransvärd, än älskad. Hon visste för mycket att hon var öfverlägsen. Hon lät andra för mycket röna tyngden af sina företräden. Alla sågo i henne blott herrskarinnan. Det var endast hennes begge yngsta barn, som erfarit, att hon tillika hade ett hjerta. Också syntes intet öga, mer än prins Fredriks, fuktadt af tårar under begrafningsceremonien, ehuru alla iakttogo ett för tillfället passande allvar. 
<sec/>
Men när erkebiskop Mennander med mull beströdde den guldstickade sammetskistan, och intet annat ljud hördes i templet, än prelatens hemska, förkrossande utrop till det andelösa majestätet: «jord skall du åter varda!« då besvarades han af högljudda snyftningar från en aflägsen del af kyrkan, dit allas blickar ofrivilligt riktades. Man blef der, belyst af det starka skenet från templets tusentals hvita vaxljus, varse ett svart hufvud nedlutadt i en hvit näsduk. 
<sec/>
Morianen begret sin välgörerska. – – –  
<sec/>
Historiskt. 
<chapter/>
<chaptername>TjugusjetteKapitlet</chaptername>

<chaptername>TJUGUSJETTE KAPITLET.</chaptername>

<sec/>
Sorge- och glädjefester omvexlade i Sverige året 82. Knappt hade sorgmusiken tystnat vid enkedrottningens bår, då glädjeskotten skallade kring hertigens af Småland vagga. Ännu några veckor sednare, och en ny högtid inträffade, som ännu i dag äger betydelse i Sveriges hufvudstad. Operahuset blef färdigt. Stora Operan invigdes den 30 September med ett nytt stycke: «Cora och Alonzo«, orden af Adlerbeth, musiken af Naumann. 
<sec/>
Allt sedan 1734 hade svenska lustspel blifvit uppförda i Stockholm. Nu först likväl blef ett stort fält öppnadt för stora skickligheter. Sedermera gåfvos operor två gånger i veckan på den nya teatern, och två dagar fransyska lustspel på teatern i gamla Bollhuset. 
<sec/>
Det låg i konungens ursprungliga plan, att operahuset skulle invigas med uppförandet af sorgespelet «Aeneas i Carthago«, utarbetadt af Kellgren enligt Gustafs eget utkast, med musik satt af Kraus. Men första skådespelerskan och sångerskan, fru Müller, rymde tillika med sin man. Hon hade varit påräknad för styckets hufvudroll. Planen måste således förändras, och blef det, på sätt nyss är anfördt. 
<sec/>
Sverige ägde bördsrätt till Naumanns  rykte och verksamhet. Hans stora anlag bemärktes och 
<sec/>
I andra häftet af «Läsning för tonkonstens vänner« (Stockholm 1840) förekommer en uppsats, med öfverskrift: «Några drag ur Johan Gottlieb Naumanns lef&#x00AD; uppskattades först af en resande konstnär, medlem af svenska hofkapellet, hvilken besökte hans föräldrars boning nära Dresden. Fadren var landtman och gossen då 13 år gammal (född 1745). Den svenska konstnären tog honom med sig till Italien, der Naumann gjorde sina studier under Tartini i Padua. Redan 1776 hade han satt musiken till operan «Amfion«, som då uppfördes på Gustafs födelsedag. Den lycka stycket gjorde föranledde Naumanns hitkallande. Konungen beviljade honom stora förmåner och gaf honom tillika uppdraget att sjelf bilda orkestern. Det skedde med sådant urval, att Stockholmska kapellets 47 medlemmar äro samtlige till namnet uppgifne i Cramerska Magasinets första årgång. 
<sec/>
Det var med biträde af desse konstnärer, dem Naumann sjelf anförde, som «Cora och Alonzo« gafs i det första gången «Patriis Musis« öppnade templet. Framgången var omätlig, och Gustaf, hvilken alltid lika mycket afsåg att roa allmänheten som sin egen person, blef så förnöjd öfver det intryck, denna opera gjort, att han, efter skådespelets slut, skickade efter Naumann, öfverhopade honom med beröm och förärade honom en skådepenning i guld af 50 dukaters vigt, med sin egen och drottningens bröstbilder . 
<sec/>
nad, af Friedrich Rochlitz.« Uti «Historisch-Biographisches Lexicon der Tonkünstler,« af Ernst Ludvig Gerber, andra delen, (Leipzig 1792), kallas Naumann: «Johan Amadeus.« 
<sec/>
Gerber, l. c. 
<sec/>
Kraus – den ädle Kraus – såg utan afund i en annans hand det pris, som en missgynnande tillfällighet beröfvat honom sjelf. Äfven han var boren i Tyskland. (Född i trakten af Maynz 1756; hans dopnamn: Josef Martin.) I baron Leyonhufvud – landtmarskalken 1772 – och grefve Carl Fersen – chefen för skådespelen – hade han gynnare; i Zibet, ett kraftigt och osvikligt stöd hela sin återstående lifstid. Hans första arbete i Sverige var musiken till operan «Proserpine« af Kellgren. Den uppfördes vid en fest på Ulriksdahl, som drottningen gaf sin gemål Gustafsdagen 1781. Kraus förtäljer derom sjelf i ett bref till en bland sina anhörige: 
<sec/>
«Ändtligen blef mitt arbete på lustslottet Ulriks«dahl inför konungen uppfördt, vid hvilket tillfälle «jag sjelf dirigerade orkestern. Hofvet syntes ganska «nöjdt dermed, och det sätt, hvarpå konungen för«klarade mig sin tillfredsställelse, var öfver all min «väntan. Straxt efter musikens slut samtalade konun«gen med mig mer än en fjerdedels timma, gjorde «mig först rätt artiga komplimenter, frågade mig om «ett och annat och mätte mig med sina stora ögon «från hufvudet till fötterna, och jag, efter min gamla «lofliga vana, tog mig den friheten att se den store «monarken stinnt i synen, och detta, som jag sedan «fick höra, har just behagat honom.«  
<sec/>
Den store konstnären – Kraus – utnämndes till kapellmästare, med 300 dukaters lön och löfte (det var, nemligen, Gustaf III som lofvade) om en 
<sec/>
Biographie af Kraus. Stockholm 1833. resa i Tyskland, Frankrike och Italien följande året, på konungens bekostnad. 
<sec/>
Från konstnärerne återföra vi läsarens uppmärksamhet till den monark, som tog deras skicklighet i anspråk. 
<sec/>
Nya operahuset hade inflytande icke blott på hufvudstadens offentliga nöjen; det spelade äfven sin roll i konungens enskilta lif, af hvilket vi nu skole försöka lemna en sammanträngd, men historisk öfversigt. 
<sec/>
Allt i Gustaf III:s lefnadssätt var beräknadt och indeladt, allt hade sin ordning och sina särskilta tillhörigheter, från den offentliga spisningen, der han visade och lät betjena sig som kung, alla de olika cirklarna igenom, ända ned till de förtroliga aftonmåltiderna, då han åt med några få gunstlingar. Vid stora tillfällen och i allmänhet i de vanliga cirklarna på slottet, konungens så väl som drottningens, utgjordes sällskapskretsen af hofvet och de förnäma i riket. Till dessa cirklar ledde rangen, börden, tjenstegraden. 
<sec/>
Till de lysande aftongillena på operahuset, det sista tiotalet af Gustafs lefnad, öppnades dörrarna åter genom snille, behag, utseende och umgängeston. Vi hafva redan nämnt (i elfte kapitlet) att de voro ett slags härmning af Catharina II:s emottagningar i Eremitaget. Vid operahusets aftonmåltider funnos visserligen också både rang och börd; men blott så vida de voro förenade med åtminstone någon af förenämnde egenskaper. Det var der, som den mest otvungna, den älskvärdaste glädtighet rådde, infall blixtrade och vexlades, och det umgängessätt uppstod, som blef sin tids skola och senare tiders mönster. Det var alltid ett särdeles ynnestprof, en stor utmärkelse, att bli befalld till konungens operagillen. Man var städse förvissad, att den, som der fått tillträde, hade någon älskvärd egenskap, och en befallning dit var en i allmänheten antagen underrättelse om une femme eller un homme comme il faut. 
<sec/>
Vid Gustafs förtroliga aftonmåltider hemma på slottet inlätos endast deltagarne i hans hemliga utsväfningar. Vi hafva redan gjort läsaren bekant med några af sällskapet mot slutet af 15:de kapitlet. Han kallade dem sina «jeunes et chers roués«: – en föryngrad upplaga af Henrik III:s «mignons«. Ingen betjening fick vara tillstädes, utan gästerne passade upp sig sjelfve. Här vankades de utsöktaste kräsligheter. För hvar och en framsattes det slags vin, han mest tyckte om. Sjelf drack Gustaf champagne. Den, som sade en dumhet eller en misslyckad qvickhet, nödgades, i stället för vin, dricka en flaska vatten. Under dessa måltider öppnade Gustaf hela sitt hjerta. Det var då – kanske endast då – han visade sig utan all förställning, och desse förtrogne fingo förtroenden, som icke ens den bäst anskrifne embetsman kunnat erhålla. Vid dessa nattgillen var det ej sällsynt, att lifpagerne, som hörde till sällskapet, buro sin monark, knäsvag och tung i hufvudet af champagnen, omedelbart från bordet i sängen, der de afklädde och lade honom. Han somnade ofta vid champagne, liksom han vaknade vid chokolad, ty deruti bestod alltid Gustafs frukost. 
<sec/>
«Det hände naturligtvis ofta, att konungen icke under dagens lopp hann genomläsa de böneskrifter, man lemnat honom. Det blef då en sysselsättning om aftnarna, sedan han var afklädd. Derefter läste han antingen sjelf i någon fransysk bok, eller lät den föreläsas af lifpagen, som alltid låg inne hos honom. Sjelf låg konungen på en hårdt uppstoppad madrass, med en pöl till hufvudgärd; derpå breddes lakanen och så ett sidentygstäcke. Gustaf sof ganska starkt och tungt, när ingenting höll hans tankekraft spänd. Han gaf om aftonen sjelf befallning, när han följande morgonen skulle väckas, hvarmed förste kammartjenaren hade nog att göra, särdeles efter de beskrifna champagnegillena. Kammartjenaren ropade, stötte på kungen, drog honom i armen och hade hundratals påfund: ja, en gång ropade Gliedberg, att elden var lös, då konungen i ett språng var ur sängen och tillreds att låta kläda sig. Det såg nästan ut, som hade denna tungsöfdhet varit ett mödernearf från Gustafs store morbroder, Fredrik den Ende i Preussen, som på samma sätt var ganska svår att väcka.«  
<sec/>
Litteratörerne tillhörde ännu en annan krets, ehuru några af dem – isynnerhet Oxenstierna – voro införlifvade med nästan alla de öfriga. Dit hörde han och morbrodern Gyllenborg. Dit hörde Creutz, hemförskrifven från ambassadörsposten i Paris, för att efter Ulrik Scheffer öfvertaga högsta ledningen af utrikes ärenderna. Dit hörde Bellman, dock icke som hvardagsgäst, utan blott när han – som oftast likväl – särskilt tillkallades. Lidners smutsiga liderlighet hindrade konungen att lemna denne store skald ett närmare tillträde till sin person. Till litteratörernes krets hörde Schröderheim, 
<sec/>
1720, 1772, 1809. Andra upplagan, sidan 182. Adlerbeth, Rosenstein: dit räknades Armfelt. Dit hörde Kellgren, som vunnit Gustafs och allmänhetens bifall för sina skaldestycken, införda i Stockholms- Posten, den han utgaf i förening med fru Lenngrens man, och der den odödliga skaldinnan också nedlade en och annan frukt af sin skämtsamma penna. Dit hörde Leopoldt (Leopold), som vid 14 års ålder, på rådhuset i Norrköping 1770, hållit på vers ett tal till åminnelse af kronprinsen Gustafs födelsedag; som skrifvit ett ode vid kronprinsen Gustaf Adolfs födelse 1778, vid hvilket dock Kellgren hade åtskilligt att anmärka i Stockholms Posten; som, efter sin återkomst från Greifswald, der han blifvit magister och docens, äfvensom han varit bibliothekarie i Stralsund, stadgade sitt rykte medelst sina «Erotiska Oder,« «Sången öfver Sleincour« och «Kritiska anmärkningar vid tåget öfver Belt«; och som, på Oxenstiernas och Armfelts inrådan, efterskrefs från Upsala, då den förre skickade honom 50 riksdaler till respenningar. Det skedde ursprungligen för ett infall af konungen, att få sitt skådespel «Helmfeldt« förvandladt till opera. Dit hörde Clewberg-Edelcrantz, hvars sorgetal på vers öfver Lovisa Ulrikas död, hållet vid Åbo universitet, ådrog sig allmän uppmärksamhet. Föga fattades, att hit kommit att räknas Thorild, som i «Den nye Granskaren« uppträdde mot Stockholms-Postens litterära diktatur, och ehuru i öppen fejd med de privilegierade snillen, som omgåfvo thronen, njöt allmänhetens beundran. Om Gustaf varit mera vän af friheten och Thorild mindre, så hade denne säkert kommit att dela de öfriges gunst; ty Gustaf önskade hemligen närma sig äfven denna sin tids utmärkthet, ehuru han stundom varit uppretad mot den frisinnade författaren samt till och med gripit efter Jupiters blixtar, för att tysta honom. En biograf förtäljer huruledes, då konungen, under vistandet i Upsala, i Mars månad 1788, önskade höra en disputation öfver något ämne i statsläran, utförd på svenska, utsågs Thorild härtill som respondens under professor Hernqvists presidium. Han valde till ämne en kritik öfver Montesquieu. Flere af konungens närvarande gunstlingar, Armfelt, Schröderheim och Leopold, uppträdde som opponenter. Akten var en af de interessantaste, som någonsin förefallit vid denna eller någon annan akademi. Gustaf följde den med det största deltagande och lät på eftermiddagen genom Armfelt, Mörner, Wrede och Essen komplimentera den unge respondenten, som härigenom ådragit sig hans synnerliga aktning.  
<sec/>
Innan vi lemna litteratörernes krets, torde ej vara ur vägen att till jemförelse framställa de två mest berömdes bland dem särskilta åsigter, angående sättet att yttra sig om och till en konung, uppenbarande på en gång Leopolds och Kellgrens olika skaplynnen, själsstyrka och känsla af menniskovärde, samt de konungars dårskap, som låta samtidas loford gälla såsom klingande mynt. 
<sec/>
Leopold har skrifvit en afhandling om smicker, indelad i tre stycken: umgängessmicker, hofsmicker och romerska lofsångare. Han för smickrets talan: han känner sig stolt att bära hofvets gyldene fjettrar. Hörom honom! 
<sec/>
Svensk Plutark. Stockholm 1837. 
<sec/>
«Uppriktigheten är en dygd. Ja; men hvad är «en dygd, utom sitt rum? Naturen sjelf bedrar till «en viss grad alla våra sinnen. Våra passioner äro «lika så många naturens bedrägerier, men utom «hvilka vi skulle tråna i overksamhet. Alla menni«skor se visserligen hos hvarandra vissa löjligheter «eller fel; men om de äro rättvisa, se de också vissa «dygder och goda egenskaper. Den lilla falskheten «att icke låtsa märka de förra; den lilla omsorgen «att med behag upphöja de sednare: se der vilkoret «för all angenäm sällskapslefnad. Ville man göra en «sinnebild af det goda smickret, borde man föreställa «det, bortgömmande med ena handen menniskors «svagheter, och pekande med den andra på deras «förtjenster. Sammanlefnaden skulle, utom denna «art af smicker, aldrig hafva bestånd. Den skulle «blifva en evig drabbning emellan förnuftet och dår«skapen; en beständig krigsplats för en sårad fåfän«gas missnöjen. Det gifs inga så förtroliga vänner, i «hvilkas hemligaste umgänge smickret ej intränger, «och icke är oumgängligt. När ni går ur ert rum, «för att emottaga ett besök af den obekantaste men«niska, så begynner ni att smickra honom, redan med «den uppsyn ni antager, och med den ton, hvarur ni «tilltalar honom. Hvilken dödlig fann sig någonsin «utom allt behof af andras välvilja? Mången skrif«ver starka saker emot hofsmickrare, som, när han «står opp ifrån sitt skrifbord, finner sig i nödvändig«het att smickra sin skräddare. – – –  Smickret, i «denna mening taget, är då hvarken föraktligt eller «straffbart. 
<sec/>
«All slags regerande makt, skönhetens, förtjen«stens, och thronens deribland, tyckes hafva en na«turlig rätt till vördnadens utmärktare offer. Hof«språket är i dess rätta mening intet annat, än ett «jemnare uttryck af denna vördnadens uppmärksam«het. När vördnaden för den högsta värdigheten i «samhället förenas med personlig tillgifvenhet och en «viss grad umgängesfrihet, tar hofspråket en vänd«ning åt glädtighet och fint skämtande loford, hvilket «man vanligen anser för ett slags smygande smicker, «och det förklädda slafveriets kännetecken, men som «bör tålas just derföre, att det är oftast blandadt med «slafveriets motgift: förståndet, löjet, dristigheten. 
<sec/>
«Man borde komma ihåg, att poesien och välta«ligheten äro bildande konster, likasom målningen «eller bildhuggeriet, och att de första naturliga före«målen för all konst äro desse mäktige välgörare, «utom hvilka den ej skulle gifvas eller kunna bestå. «Poeten skildrar för efterverlden, likasom målaren och «bildhuggaren. Han tecknar själen af sin beskyd«dare, sin välgörare, likasom de förre teckna dess «utvärtes bildning. Och hans konst har samma lagar «som deras. Att förädla de sanna dragen; att göra «på en gång likt och skönt: se der hans mästerstycke. «Med hvad annat kan han afbörda sin tacksamhet? «Eller bör han icke hysa någon? Man förebrår i «synnerhet skaldekonsten detta ständiga konunga«smicker; men, uppriktigt frågadt, bör man göra den «en förebråelse deraf? Är det allt smicker? Och «förtjena konungarne i detta afseende ingen tacksam«het, jemväl af nationerna? Man säge hvad man «vill: känslornas förädling och tankens lifligare väc«kelser hafva gjort Europas nuvarande odling: för«nuftet, upplysningen, sjelfva vetenskaperna hafva «måst ympas på vitterheten. Men jag ville väl veta, «när och hvarest, utom i England, den egentliga vit«terheten någonsin funnit tillflykt, heder, belöning, «annorstädes än i hofven och vid thronerna. Jag «ville väl veta, när och hvarest publiken, af egen «drift, och med minsta enskilta kostnad, gjort något «till dess uppmuntran, dess bestånd. Ser ni någon«städes en inrättning, syftande till detta ändamål, var «viss att den är en konungs verk, och merendels en «konungs, som förtjent att vara det. Ser ni, åtmin«stone i smärre stater, någon auktor, som ej är an«nat, och dock lefver, var viss att det är, nästan all«tid, genom en konungs ädelmod. (???) Konung, prins, «förste betyda i denna mening detsamma. – – –  «Med allt detta förundrar man sig, och nästan för«tryter, att finna vitterheten öfverallt uppfylld af «konungaberöm. Man vill ej se, att ingenting är i «sig sjelf naturligare, då den på detta sätt varit och «måste förblifva nästan intet annat, än ett beständigt «utbyte af erkänsla och konungavård. Men äfven «erkänslans fordringar oberäknade, skulle ej sjelfva «kärleken för snillets yrken, för språkets förädling, «för smakens utbredande, vittna om en viss sinnes«höjd, ett visst fosterlandsnit, ett visst stort värde «hos monarkerna, som förtjenar sitt loford? – – –  «Det är sannt, att berömmet gått någon gång ända «till ytterlighet. Sannt också, att af de regenter, «som skyddat vitterheten, mer än en varit vådlig för «friheten, och att detta merendels ej hindrat lofsån«gerna. Filosofien, i sednare tider förenad med poe«sien och vältaligheten, har ej alltid varit det, och «har ej alltid sagt åt den store skalden, eller den «store talaren: rodnen för missbruket af edra egen«skaper. Men om de äro ädle och tacksamme, äl«ska de alltid välgöraren, äfven i envåldsstyraren; «och detta var ofta olyckan. Har han dertill stora «egenskaper, som någon gång händt, och de entu«siasm, så är allt förloradt, och det blir intet slut på «oder, prologer och charmanta skaldebref.« – – –   
<sec/>
I Kellgrens hjerta åter är ett altar rest åt friheten: han gör skaldekonsten till ett älskvärdt skrymteri, för att icke personligen synas vara en nedrig skrymtare. Hörom äfven honom! 
<sec/>
«Man talar ej högt vid despoters hof. Sådant «vore en oanständighet; det vill säga det största af «alla brott i den stora verlden. Deraf följer, att allt «som är af stor vigt, af ett allmänt interesse; som «rör menniskans rätt, lagen, friheten, samhället; äro «ämnen, dem anständigheten förbjuder att vidröra. «Man kan icke tala i dessa ämnen, utan att känna «en viss värma, som höjer ljudet. Lögnen, sveket «och smickret hviska; men sanningen har stark lunga. «I fria stater, der man handlar om stora ämnen, och «för stora församlingar, och från höga tribuner, är «det alldeles nödvändigt att tala med hög stämma. «Hvilka oanständiga regeringssätt! – – –  
<sec/>
«En poet kan vara skyldig att berömma sin «konungs gerningar, men icke att gilla dem. – – –  
<sec/>
Carl Gustaf af Leopolds samlade skrifter. Tredje bandet. 
<sec/>
«Det är icke oder, prologer, och andra dessa va«nans och etikettens evigt upprepade offer, som för«derfva en god konung, om han äger det minsta af «erfarenhet och förstånd. Han vet då, att icke i dy«lika skrifter frågan är: hvad är sannt? utan huru «en sanning eller osanning vackrast säges? Tillika «vet allmänheten, att en enda grad beröm uti vanlig «prosa är svarande emot två i vältalighet, fyra i «poesi och åtminstone åtta i odestyl. Då först är «smickret ett dödligt gift, när det låter sig anses för «allmänhetens röst; och deri lyckas långt mindre det «lof, som ljuder från skaldens trumpet, än det som «hviskas hvar timma och stund från hofmäns, mini«strars och embetsmäns läppar.« – – –   
<sec/>
Det sällskapslif, hvarom hittills varit fråga, gällde endast vistelsen i Stockholm. Lustslotten, dit konungen medförde ett urval af sina flera umgängeskretsar, erbödo en ny omvexling. Under hofvets närvaro på Drottningholm hölls der snart sagdt öppen taffel. En mängd personer från hufvudstaden var, dels för tillfället, dels en gång för alla befalld dit; och de som inställde sig obudne kunde, om de stodo i förhållande till någon, som var hemmastadd vid hofvet, påräkna att finna plats vid något af de många borden (de kungligas eget oberäknadt): hofmarskalkstaffeln, kavaljerstaffeln, o. s. v. ända ned till hofmästarens, hvilken också hade sex till åtta kuverter för sin räkning, och der man ej åt minst läckert. 
<sec/>
Johan Henrik Kellgrens samlade skrifter. Tredje bandet. 
<sec/>
I sina förtroliga kretsar var Gustaf III sjelf fri och tillät sin omgifning de största friheter i upptåg och yttranden, endast de voro qvicka; men så snart frågan blef om etikett, ve! den, som öfverträdde de stränga reglorna, mot hvilka han också sjelf aldrig försyndade sig. De dagar, då de kungliga personerna gåfvo, som det då brukades, offentlig aftonspisning, ägde vanligen förut en större cirkel rum. Vid ett bord spelade drottningen quadrille med embetsmän af minst generals rang. De gåfvo, stående, korten till sina medspelare, och under en djup bugning hvarje gång för drottningen. När hennes ordning kom att gifva, skedde det af vakthafvande kammarherren, som för sådant ändamål under hela spelet stod bakom hennes stol och äfven besörjde liqviden vid spelets slut, å drottningens vägnar. Konungen spelte trente et quarante vid ett långt bord, öfvertäckt af grönt kläde. I samma ögonblick konungen sköt sin stol från spelbordet, slutade äfven drottningen sitt parti och steg upp, om det också var midt i en gifning. Spelet räckte ungefär en timma eller fem qvart. När sedermera den offentliga spisningen gick för sig, sutto de kungliga personerna vid långsidan af bordet, och på den motsvarande stod hofjunkaren och skar samt lade för. Hofcirkeln stod på något afstånd, under vördnadsfull tystnad, i en halfrundel. Konungen nickade än åt en, än åt en annan, och vinkande stundom en eller annan till sig. Denne blef, under samtalet, stående, i bugande ställning, bakom konungens stol, och drog sig sedermera tillbaka i den öfriga kretsen; en ny framvinkades, o. s. v. Någon qvällsvard vankades icke för de öfrige vid dessa offentliga spisningar, till hvilka allmänheten hade tillträde såsom åskådare. Deremot gaf Gustaf III alltid stor aftonmåltid nyårsafton, hvartill alla, som umgingos på hofvet, voro befallte; och när klockan slog tolf, blef en allmän nyårsönskan. 
<sec/>
Ett sådant tillfälle begagnade Gustaf till ett storartadt gyckel med sin numera allsmäktige gunstling. Konungen hade nemligen fått veta, att Armfelt besökte en flicka, hvars behag ägde många tillbedjare bland både höga och låge. Konungen misstyckte dylika snedsprång af sin gunstling. Han beslöt att hämnas på begge. I afseende på henne uppdrog han omsorgen åt öfverståthållaren, riksrådet Sparre, som en vacker dag lät förflytta den vackra förförerskan till Spinnhuset, der hon, som eljest hufvudsakligen egnat sig åt glädjen, för första gången gjorde något skäl för det sällsamma binamn, under hvilket hon var känd af allmänheten, eller «Danska Sorgen«. Armfelt tillrättavisades af konungen medelst följande upptåg. 
<sec/>
Under konungens aftonmåltid i sällskap med hofvet en nyårsafton, samma år Armfelt blifvit elefanterriddare, inträdde kammarlakejen Wetterberg (som vid sin död sedermera var löjtnant), klädd i full separationskarls-skrud, på hvardagsspråket kallad «palt«, med bajonett vid sidan, en repstump i ena handen och i den andra ett bref, hvilket han öfverlemnade till öfverste-kammarjunkaren baron Armfelt. Det lydde så här: 
<sec/>
«Min nådigste baron! 
<sec/>
«De få ögonblick jag kan undanstjäla Björkman  «och spånråcken, sysselsätter jag med läsning af hans «excellens justitiekanslern Lilljestråhles öfversättning «af Eloisas bref till Abelard; och som jag finner nå«gon likhet mellan henne och mig, sedan Kämners«rätten stadfästat mitt kyskhetslöfte, tager jag mig «den friheten att med några ord uppvakta min nå«digste Abelard. 
<sec/>
«Mins ni, när ni i gardes-surtout passerade gra«derna hos mig, och huru många gånger vi skrattade «åt er lilla sabel och halfspända pistol? Huru för«håller .....? Lyckan har väl varit emot oss olik «i sina utdelningar; dock äro ni och jag, min baron, «de enda vid Gustaf III:s hof, som innehaft någon «dansk värdighet, och i anledning häraf vågar jag «hoppas om ert mäktiga biträde; ty för er myndiga «snabel måste portarna falla och er gamla vän och «tjenarinna försättas i frihet samt återfå sitt urgamla «anseende. Hälsa hans excellens baron Carl Sparre; «bed honom kasta ett öga på sin ödmjukaste tjena«rinna. Sist jag talte vid honom var det i Ronan«ders farstuga vid det olyckliga tillfället på Norr«malmstorg . 
<sec/>
«Vid alla skiften är jag med glädje 
<sec/>
«Min nådigste barons 
<sec/>
«ödmjuka tjenarinna, 
<sec/>
«Danska Sorgen.« 
<sec/>
Uppsyningsmannen på Spinnhuset. 
<sec/>
Meningen tål ej att fullbordas för bildade öron. 
<sec/>
Då flickan blef gripen. 
<sec/>
«P. S. Jesus välsigne min nådigste Abelard «med ett godt nytt år!« 
<sec/>
Gunstlingen skiftade färg vid genomläsningen af skrifvelsen och kastade kring sig harmsna och mönstrande blickar. Men då han i alla de närvarandes läste endast nyfikenhet, och konungen ensam smålog skalkaktigt, begrep Armfelt genast hvem han hade att tacka för putset. Han sväljde sin förtrytelse, tvang sig till ett högljudt löje, prisade det snillrika i uppfinning och utförande, och lemnade brefvet till sin granne, hvarefter det cirkulerade, under oafbrutna loford, från hand till hand, mellan alla karlarne i hofkretsen. 
<sec/>
Skämtet var bittert; men också tålte Gustaf sjelf skämt när det ikläddes en passande form, eller när det kom från en smekunge i hans förtroliga krets med dem. Knappt hade han fått veta, att den från Ryssland hemkomne svenske ministern baron Nolcken var en het spelare, som aldrig fördrog att någon såg i hans kort, än Gustaf fick det infallet att sätta Nolckens tålamod på prof. Under det man spelade kort i en hofcirkel, ställde konungen sig, liksom af en händelse, bakom Nolckens stol, men befallte honom sitta stilla och förböd att afbryta spelet. Det fortsattes således, och Gustaf icke blott lutade sig fram öfver Nolckens kort, utan yttrade sig om hvarje utspel. Nolcken blef mer och mer otålig, svettades, fick otur, blef tankspridd, spelade illa och tappade. Han hoppades förgäfves, det konungen skulle tröttna att uppehålla sig vid detta spelbord. Omsider, då Nolcken af ren förtrytelse spelade en uppenbar bock, hvilken Gustaf skrattande anmärkte, blef den förre ej längre mästare öfver sitt sinne, utan reste sig hastigt från stolen och yttrade med den största häftighet till konungen: «Ers Maj:t är, ta mig tusan djeflar, ej gjord, att stå bakom stolar!« Nu först hade denne sitt spel vunnet, svängde sig på klacken, klappade händerna och skrattade. 
<sec/>
Om icke just med samma nöje, upptog Gustaf åtminstone utan misshag den kände infallsmakaren, öfversten baron Gyllengranats svar, då han, nyss återkommen från en resa i landsorterna, uppvaktade konungen, och på dennes fråga, huruvida ingenting anmärkningsvärdt derunder tilldragit sig, genmälte: «Ingenting annat, Ers Maj:t, än att hästarna för min «vagn skenade, hvarvid allmogen kom springande, «med anden ur halsen, kastade sina hattar högt i «vädret och ropade: «Gud bevare vår nådige konung!« 
<sec/>
Ja, då Gustaf befann sig i gunstlingarnes slutna krets, behandlade de honom helt och hållet som like. När han der med dem stundom spelade schack, hände ibland att han gjorde orätt. Skämtande fästade han sin motspelares uppmärksamhet på något annat föremål, och flyttade dervid eller borttog någon af brickorna. Lifpagen De Besche (slutligen hofmarskalk och chef för Adelsfane-regementet) yttrade vid ett sådant tillfälle: «Det är en lycka i alla afseenden, att «Ers Maj:t icke är en enskild person; ty en sådan «skulle komma att stå förbannadt illa till boks för «dylika hocus pocus.« 
<sec/>
Men blef den kungliga fåfängan sårad, så bibehöll Gustaf minnet deraf så länge han lefde. En dag, då han jemförde sitt hof med det franska, yttrade han: «Konungen af Frankrike har likväl en «långt mera lysande omgifning, än jag. Hvilka namn «finner man icke bland hans kammarherrar! Vis«serligen har jag en baron Ehrensvärd, en grefve «Hamilton; men hvad vill det säga emot en hertig «af Villars, en hertig af Duras? – Nå, nå, Ers Maj:t, «– svarade kammarherren grefve Hamilton, som just «då var vakthafvande och fann sig stött af hvad Gu«staf yttrade – dessa hertigar äro ju också kam«marherrar hos konungen af Frankrike; vi endast «hos konungen af Sverige.« 
<sec/>
Den köld, som sedermera ömsesidigt uppstod mellan Gustaf III och denne Hamilton, kan dateras från detta tillfälle. 
<sec/>
Sofia Albertinas djupa sorg öfver enkedrottningens frånfälle, och isynnerhet långvarigheten af denna sorg behagade konungen ingalunda. Han gjorde allt hvad han kunde, för att skingra den. Bevekelsegrunden var ej endast ömt deltagande i systerns smärta; han fruktade tillika, att jemförelsen mellan denna och hans egen köld skulle verka menligt för honom i allmänhetens omdöme: och skalets utseende låg honom städse och i allt mer om hjertat, än kärnans beskaffenhet. 
<sec/>
Han hade länge förgäfves bjudit prinsessan att deltaga i hofvets förströelser. Frampå hösten samtyckte hon, att tillbringa någon tid med sin uppvaktning på Gripsholm. Det blef signalen till en fest, hvilken Gustafs uppfinningsrika smak för omvexlande tidsfördrif och ifver att eröfra systern tillbaka åt hofvets nöjen lika bidrogo att göra retande. Han beslöt nemligen fira hennes ankomst till Gripsholm med hennes invigning till abedissa af Quedlingburg. Tillställningen var följande. 
<sec/>
Konungen skickade prinsessan till mötes baron Schoultz och herr Boltenstern, föreställande tvänne borgmästare från Quedlingburg, som hälsade henne välkommen å hela borgerskapets vägnar. Dessa begge borgmästare ledsagade henne först till hertiginnans sal, der hon mottogs af fyra prostinnor: herrar Schröderheim, Jernfeltz, Armfelt och general Mörner, klädda i fruntimmerskläder, – alla fyra af en herculisk kroppslängd. De förde henne upp i stora matsalen, der invigningsceremonien gick för sig, hvilken grefvinnan Wrede ombesörjde. Derefter ledsagades prinsessan till skattkammaren – drottning Catharina Jagellonicas fordna rum – der man framvisade den föregifna skatten. Under det hon befann sig der, kom konungen sjelf, i spetsen för svenska folket, alla i bondkläder, och fordrade sin furstinna tillbaka. Gustaf skänkte henne då ett dyrbart och väl arbetadt ordenskors af diamanter. Med många böner öfvertalte man prinsessan att återvända till Sverige, i sällskap med konungen och svenska folket, hvilka ledsagade henne upp i förmaket, der hela svenska allmänheten täflade att ådagalägga sin fröjd öfver hennes återseende. Här dansades nationaldansar och baletter i skånska bonddrägter. För sådant ändamål hade man från Stockholm efterskickat dansande af begge könen: tre till fyra gardesofficerare, grefvinnan Hamilton och fröken Koskull, äfvensom Gallodier, hvilken ordnade det hela. Derefter började egentliga kalaset, fransyskt skådespel, aftonmåltid och bal hela natten. Monvel hade författat fransyska vers, passande för tillfället. Den lilla kronprinsen, som under inöfningarna till festen åt prinsessan, fått en särdeles benägenhet för dans, i hvilken han, för sina år, hade mycken hållning och förde sig särdeles väl, dansade nu ett pas de quatre med hertiginnan, grefvinnan Löwenhjelm och baron Wachtmeister, samtlige klädda i bonddrägt, hvarefter Gustaf Adolf, med utsökt behag, som intog hela sällskapskretsen, öfverlemnade åt prinsessan en korg med utvalda friska blomster, bland hvilka låg kronprinsens egen afbildning, rikt infattad i juveler. Denna fest ägde rum den 23 Oktober 1782.  
<sec/>
Gustaf vann sitt ändamål. För första gången efter Lovisa Ulrikas död fann prinsessan sig road och glömde sin sorg, åtminstone så länge festen räckte. Sjelf deltog hon likväl icke i dansen: af vördnad för sin så nyligen aflidna moders minne, påstod en del; af vårdnad om sin helsa, hviskade andra. Alla de öfrige gästerna voro upprymde öfver all beskrifning, och glädjen stod högt i taket. Endast hertigen af Östergöthland såg sluten, obelåten och tankspridd ut. Detta undföll icke konungen, hvilken broderns surmulenhet förtröt. Han ansåg den innebära ett klander af sin muntra tillställning, och tog derföre hertigen afsides och förehöll honom, att han vid detta tillfälle uppträdde som en glädjestörare. «Kan det på fullt allvar vara din mening,« – frågade konungen – «att ej unna någon oskyldig förströelse åt Sophie?« 
<sec/>
Såväl beskrifningen på denna fest, som de i detta kapitel förekommande anekdoter äro historiska. 
<sec/>
– «Sophie!..... Ha!.....« svarade hertigen och drog en djup suck. 
<sec/>
– «Hvad, i himlens namn, fattas dig, Fredrik? Foi de gentilhomme! jag begriper det ringaste hvarken af ditt uppförande eller anledningen dertill.« 
<sec/>
– «Jag har sett en flicka, den skönaste Gud någonsin skapat, både till växt och anletsdrag, ..... och allt hvad jag vet är, att hon heter Sophie.« 
<sec/>
– «Aha, ingenting annat!« – utbrast konungen, skrattande, och svängde sig på klacken – «Törs jag fråga, hvar du öfverraskat din sköna okända?« 
<sec/>
– «Öfverraskat! ja, det är just rätta ordet. Jag öfverraskade verkligen denna engel, då hon i grannskapet af Drottningholm, klädd i den tarfligaste hvardagsdrägt, som likväl ej hindrade henne att vara gudomlig, bar en den aldrasnyggaste lilla mjölkbytta. Jag var till häst och skulle hals öfver hufvud till Svartsjö; – det var nemligen sista dagarna af vår mors lefnad – hann således endast säga henne några få ord i förbigående, innan hon försvann i porten af en byggning, der jag sedermera förgäfves efterfrågat henne. Allt hvad jag fick veta de minuter, vi talades vid, var att hon heter «Sophie«. Du skulle sett hvilka rosor af en tjusande blygsamhet, som sprucko ut på hennes kinder, då hon tillät sig den enda lilla bekännelsen af sitt dopnamn; ty något mera undslapp henne icke.« 
<sec/>
– «Jag skall låta genomleta hela trakten kring Drottningholm, och om hon icke är ett andeväsende, som efter godtfinnande kan synas och försvinna, så skall jag skaffa dig rätt på henne.« 
<sec/>
– «Omöjligt, jag har sjelf genomsökt hvarje vinkel och vrå på hela Lofön.« 
<sec/>
– «Nå, så öfverlåt då åt Badin omsorgen att söka upp din sköna. Det är ej första gången du och Carl nyttjat honom i dylika värf.« 
<sec/>
– «Stor tack, nej! Vår vän morianen är nu mera enkling; han skulle fastna i nya och ljufvare band. Vid detta tillfälle litar jag endast på mig sjelf.« 
<sec/>
– «Alltför gerna; som du behagar, endast du återtager ditt glada lynne och skjuter upp kärleksqvalen åtminstone tills min fest är slutad.« 
<sec/>
Konungen gick till grefvinnan Wrede och hviskade henne några ord i örat. Begge skrattade. Korrt derefter skyndade hon till hertigen och utbad sig den äran att få honom till kavaljer i en kontradans. Prinsen blandade sig i de dansandes skaror, och hans vanliga goda lynne återkom. 
<chapter/>
<chaptername>TjugusjundeKapitlet</chaptername>

<chaptername>TJUGUSJUNDE KAPITLET.</chaptername>

<sec/>
Drottningens namnsdag 83 – Sophiedagen – firades på Ulriksdahl med skådespel. Konungen sjelf hade författat stora stycket: «Frigga«, der blott fyra personer uppträda: Oden, då spelad af baron Barnekow, Yngve af Peyron (i hofkretsen kallad «lille Peyron«), Frigga af fröken De la Gardie och Ejvor, Friggas prestinna, af grefvinnan Hamilton. Lilla stycket var «Tillfället gör tjufven« af Hallman, men hvilket gick och gällde som Armfelts foster. Skådebanan öppnades med en prolog af Oxenstierna, innefattande det finaste och utsöktaste beröm till Sofia Magdalena. Prologen spelades af blott två personer: en Fée (grefvinnan Höpken) och Tiden (baron Armfelt). Efter skådespelets slut skildes hofcirkeln åt, utan qvällsvard; ty klockan 11 på aftonen började en maskerad i operasalen, dit man i stället hastade.  
<sec/>
Brist på dansande fruntimmer inom hofkretsen bidrog till beslutet att förflytta scenen i operahuset. Hvarken hertiginnan eller prinsessan dansade, och den sednare hade till och med förbudit sina uppvaktande att nu deltaga i detta nöje , hvartill anledningen ansågs vara, att sorgeåret ännu icke tilländalupit efter enkedrottningen, och att sorgen ännu icke var aflagd efter hertigen af Småland, som, sju månader gammal, aflidit den 23 Mars 1783. Men för glädjens kung var det omöjligt att inställa sina nöjen tills sorgtiden hunnit sitt slut. 
<sec/>
Sedan Gustaf ett par timmar uppehållit sig der, gaf han Armfelt armen och for hem. När de blifvit mellan fyra ögon, tog konungen till ordet: 
<sec/>
– «Du har länge bort märka den förändring, «som föregått i mitt lynne, och den djupa mjältsjuka, «som framtränger oaktadt allt mitt bemödande att «dölja den för allas ögon. Den förtär mig, och mitt «förnuft kämpar fåfängt emot de känslor, som bragt «svårmodet i det innersta af mitt hjerta och som i 
<sec/>
Historiskt. 
<sec/>
Historiskt. «mer eller mindre mån skall alltid der djupt kännas. «Detta tillstånd är för obehagligt och skadligt, både «för min moraliska och fysiska författning, för att «jag icke bör söka mildra det, eller åtminstone af«vända dess häftigaste känning; och det gifves intet «annat, än litet lugn och förströelse, att kunna skingra «de smärtsamma känslor, som nedtrycka mig. De «husliga bekymren hafva det särskilt, att hvarken «framgångar i det allmänna, eller lyckan, äfven ta«gen i det vidsträcktaste begrepp, förmå mildra dem, «och att de i hemlighet försvåras genom jemförelsen «mellan den smärta, vårt inre känner, och det begrepp «om sällhet och lycka, våra medgångar ingifva i verl«dens sinnen. Jag tror mig ej behöfva ingå med dig «i närmare beskrifning öfver mina enskilta bekym«mer. Du känner dem, jag har sett dig deri del«taga med den vänskap och den tillgifvenhet, du all«tid ådagalägger i allt hvad mig angår.  Det här lefnadssättet är utomdess odrägligt; den här enformigheten tar lifvet af mig.« 
<sec/>
– «Offentlig spisning på Stockholms slott till middagen; skådespel på Ulriksdahl om aftonen; maskerad i operasalen på natten, oberäknadt uppvaktningarna morgonstunden och senaten förmiddagen: och detta kallar Ers Maj:t enformigt!« 
<sec/>
– «Ja visst är det enformigt. Jag tröttnar vid detta evigt samma. Sminkade fruntimmer och fri
<sec/>
Ordagrant ur ett Gustaf III:s bref till riksrådet Ulrik Scheffer, utan datum 1780, infördt i fjerde delen af Konung Gustaf III:s Skrifter. serade herrar, med eller utan mask: deruti består hela omvexlingen.« 
<sec/>
– «När etiketten tröttar, plägar Ers Maj:t skänka oss lycklige utvalde, hugnade med dess enskilta höga bevågenhet, dessa glada, förtroliga aftongillen, der den utsöktaste vällust spritter som champagnen, friheten ger sig luft som det fräsande glaset, och glädjen yrar som de lösgjorda korkarna.« 
<sec/>
– «Försökt! Upprepadt! Ej längre nytt och retande!« 
<sec/>
– «Men snillet är Ers Maj:ts element, dess andra jag – hvad säger jag? – är Ers Maj:t sjelf helt och hållet; och i skötet af sitt lands snillen, då Ers Maj:t täcks inlåta dem i sina aftoncirklar, huru skulle adertonde århundradets Augustus kunna annat, än finna sig väl?« 
<sec/>
– «Det slappar tankekraften, sedan det länge hållit den spänd. Jag beundras tills jag gäspar; jag nickar bifall tills jag nickar af sömn.« 
<sec/>
– «Smaken, Ers Maj:ts urbildliga smak, erbjuder då de angenämaste tidsfördrif i umgängeslifvet, som Ers Maj:t sjelf skapat på de redan ryktbara operahusets aftonmåltider.« 
<sec/>
– «För en och annan gång äro de alltför bra; men besinna bara! evigt återkommande: det är ej att uthärda.« 
<sec/>
– «Än alla de tusen olikartade fester, tillställningar och upptåg på lustslotten: kallar Ers Maj:t dem också enformiga?« 
<sec/>
– «Mätt, öfvermätt är jag på dessa beständiga lustbarheter, som lemna själen tom och utmärgla kroppen.« 
<sec/>
– «Ett tornerspel bör således vara Ers Maj:ts sak. Det muntrar sinnet, härdar och stärker krafterna.« 
<sec/>
– «Platt ända till vämjelse! Karusell och åter karusell! Aldrig hör man talas om annat. Ännu en gång: jag dör af ledsnad och enformighet ..... Du är i afton ej särdeles uppfinningsrik, min Gösta; du sjunker allt djupare och djupare i det hvardagliga.« 
<sec/>
– «Uppriktigt sagdt, Ers Maj:t, jag är nu au bout de mon latin. Det fordrades Ers Maj:ts egen skarpblick, för att upptäcka den nöjenas ledstjerna, som för oss andra dödlige höljes af ett ogenomträngligt dunkel; – och en sådan blick äger endast Gustaf III sjelf.« 
<sec/>
– (Leende) «Du har förtroende till min uppfinningsgåfva; jag måste bjuda till att rättvisa det. – (Ringer. Till kammarherren, som kommer in) Ni, grefve Hamilton, och öfriga uppvaktningen, utom lifpagen, få gå till hvila. Kammartjenaren Wachlin väntar i sängkammaren. Ni kallar in De Besche. God natt! (Hamilton går och straxt derefter inträder De Besche.) Tre buteljer oeil de perdrix! (De Besche går). Du undrar hvad detta skall betyda?.... Ett litet utkast till omvexling. Jag är trött vid den hvita champagnefradgan; vi vilja försöka, om den röda nu är mera kittlande.« 
<sec/>
– «Ers Maj:t vill sätta mitt omdöme på prof; och ehuru det är mig omöjligt att gissa gåtan af den omvexling i tidsfördrif, Ers Maj:t åsyftar, kan jag likväl icke ett enda ögonblick förledas att tro alltsammans upplösa sig i utbytet af ett slags drufva, mot ett annat.« 
<sec/>
– «Du känner mig, Gösta! Hvad det gläder mig, att vara så känd af mitt hjertas utkorade vän! Vi, åtminstone, förstå hvarandra. (Lifpagen De Besche kommer tillbaka, bärande tre buteljer). Ställ de två på lilla bordet vid divanen och sätt fram tvänne glas. Behåll den tredje för din räkning, Göran, tag den med dig i yttre rummet, håll dig vaken och drick min skål. (Lifpagen fullgör befallningen och går). Se så, Gösta, lossa korkarna och häll uti.« 
<sec/>
– (De dricka) «Du anar således ingenting?« 
<sec/>
– «Icke det ringaste.« 
<sec/>
– «Vi resa.« 
<sec/>
– «Aha«.... 
<sec/>
– «Hvarthän gissar du det bär utaf?« 
<sec/>
– (Funderar. – Uppehåll.) «Kanske Ers Maj:t vill se midnattssolen vid Torneå?« 
<sec/>
– «Ännu ett glas, så ser du törhända klarare.« De dricka. 
<sec/>
– «Eller låta anställa en fackeldans på djupet i Fahlu grufva?« 
<sec/>
– «Du famlar i samma mörker, som der råder.« 
<sec/>
– «Eller bese Birger Jarls graf i Warnhems kloster och Westergöthlands vackra Walle härad, med sina hundra sjöar.« 
<sec/>
– «Åh, nej.« 
<sec/>
– «I sanning, Ers Maj:t, jag skulle gissa tills jag tömt all den saft, som prässas ur Champagnes drufvor, och ändå ej komma Ers Maj:ts afsigt ett tuppfjät närmare.« 
<sec/>
– «Stackars Gösta! Jag får väl lof att anförtro dig nyckeln till gåtan – Vi resa till Paris; till Rom.« 
<sec/>
– «Till Paris!.... Till Rom!.... 
<sec/>
– «Denna underrättelse tillintetgör dig helt och hållet. Vinner planen ej ditt bifall?« 
<sec/>
– «Jag saknar ord för min öfverraskning ..... min beundran ..... min hänryckning .....« 
<sec/>
– «Vi resa om några månader och dröja ute «ett år. Som jag ej ur Statskontoret vill taga de «penningar, som äro påräknade till dessa behof, eller «anlita Lilljencrantz derom, hvars bekymmer redan «äro nog stora; så har jag af mina enskilta inkom«ster sökt finna den summa, som är nödvändig för «min resa, och tror den vara tillräcklig för det säll«skap, jag ärnar taga med mig.«  När vi komma hem igen, börja vi på nytt våra gamla nöjen, hvilka då återvunnit nyhetens och omvexlingens behag.« 
<sec/>
– «Det der är en lefnadsplan, som endast Gustaf III:s snille kunnat fostra.« 
<sec/>
– «Min purpur nedlägger jag i Ystad  – den blefve alltför tung och stel och kostsam att släpa kring Europa – och reser under namnet: «Grefve af Haga«. Mitt kära, mitt sköna, sällsynt sköna Haga förtjenar denna utmärkelse. Jag hoppas vi skola få roligt. Men Sverige måste ha sin andel i min glädje; den blefve eljest ingen för mig. 
<sec/>
Konungens bref, utan datum 1780, till riksrådet Ulrik Scheffer, infördt i Gustaf III:s Skrifter. Fjerde delen. 
<sec/>
– – –  «min purpur, som jag nedlade i Ystad« – – –  (bref från Gustaf III till riksmarskalken Oxenstierna, dateradt Spa den 24 Juli 1780, infördt i bemälte konungs Skrifter. Sjette delen.) Vi måste visa utländningen, hvilken man söker inbilla, att här endast finnas isar och drifvor, kala berg, mörka grufvor och osunda träsk, att här endast bo björnar och vargar, osnygga Lappar och tröga Skåningar; – vi måste visa honom en svensk kung i sitt enskilta lif, visa honom hvad en svensk konungs omgifning vill säga. Jag skall söka ut de vackraste karlarne i mitt hof, till och med bland betjeningen, taga med mig dem, som hafva den finaste och ledigaste umgängestonen, låta det utmärktaste vi äga i snille och konst göra mig sällskap.« 
<sec/>
– «O, min store kung!..... mitt hjertas höge vän!.....« 
<sec/>
– «Mitt slutliga val är väl ännu icke gjordt; men du, Gösta, är nu, som alltid, sjelfskrifven och främst. Essen, Taube och Cederström kunna ock förevisas. Peyron är visst liten, men har ett godt sätt att vara. Adlerbeth, menar jag, skall hålla hvilken monsignore som helst stången i fråga om Roms fornålder, dess skalder och qvarlefvor. Franc skäms ej heller för sig. Rosenstein, som nu är hos Creutz i Paris, skall jag ge befallning, att möta mig i Rom. Sergel, förut känd och hemmastadd der, skall göra mig sällskap. Unga Kraus, hvilken påstås vara en stor tonkonstnär, kommer också att höra till mitt följe, eller stöta till under vägen. Axel Fersen – sonen, väl förståendes – skall jag gifva en vink att vara till mötes i Tyskland och sedermera följa med. Han har redan gjort ett fördelaktigt uppseende vid franska hofvet, och är särdeles väl i vantarna hos Hennes Maj:t Marie Antoinette, som kallar honom sin «vackra Fersen« , och drottningens omdöme är naturligtvis hela Frankrikes. Schröderheims ohyggligt stora mage, till och med besjungen af Bellman , gör att jag vid detta tillfälle icke kan taga honom med: på samma sätt Zibets spindelben. Det är djerft att han törs gå på de stickorna, och obegripligt att vår älskvärda mamsell Stading kunnat bönhöra honom. Vore han icke hennes förman som underdirektör vid mina skådespel, så hade hon nog långt för detta sett sig om efter en annan Celadon. Schröderheim och Zibet i mitt följe, i förening med Peyrons dvergskepnad, skulle bilda en alltför löjlig trio, och det är, foi de gentilhomme! ej för att låta beskratta mina landsmän, som jag företar denna kostsamma resa. Elis behöfs dessutom här hemma, och Zibet skall få tillstånd att samtidigt med mig göra en utrikes resa. I början, medan jag är uti Italien, får han taga en annan väg, men sedermera, liksom händelsevis, sammanträffa med mig i Paris. Der vet man redan, att Svenskarne äro ett vackert folk. Italienarne behöfva se ett oblandadt urval, för att öfvertyga sig derom. En bland Rådet vill jag nödvändigt hafva vid min sida. Dertill har jag korat öfverståthållaren Carl Sparre. Hans aktningsbjudande utseende skall göra intryck på utländningen. Dessutom 
<sec/>
Historiskt. Se Mémoires historiques et politiques du règne de Louis XVI par Soulavie l’ainé. 6 tomer. 
<sec/>
Se den bekanta visan «på statssekreteraren Schröderheims födelsedag«: «Alle man i båten«! etc. N:o 35 i sjette delen af Valda Skrifter af C. M. Bellman. är det en man af verld och stort anseende, som till och med i sina yngre år bevistat ett par af min morbrors, Fredrik den Stores, fälttåg. Hans slägtskap till Tessin, som var förtrogen vän med kardinal Passionei – påflig nuntius vid romersk-kejserliga hofvet under Tessins beskickningar i Wien – och flere ryktbare Romare, samt svåger till den namnkunnige grefve Nils Bjelke, hvilken Clemens XII upphöjde till senator af Rom 1737, skadar ej heller. Med 2000 riksdaler till sin utstyrsel och ersättning på runstycket för allt hvad han ger ut från det ögonblick, han sätter sig i resvagnen, bör baron Sparre vara belåten . – Nå, Gösta, hvad tycker du om min plan?« 
<sec/>
– «Jag är utom mig af beundran och förtjusning. Det är endast Ers Maj:t, som kan hitta på något så storartadt förträffligt. Alltsammans är fullkomligen värdigt Gustaf III.« 
<sec/>
– «Skål reskamrat!« 
<sec/>
Och de klingade. Och fradgans hvita perlor hoppade af fröjd på drufmustens rubinbotten. 
<sec/>
De blott till hälften tömda buteljerna blefvo en välkommen sportel för kammartjenaren, när konungen gått till sängs. 
<sec/>
Hela sommaren vidtogos anstalter för resan genom Tyskland till Italien och Frankrike, och den utgjorde ämnet för alla samtal, för tusen gissningar. Men festerna vid hofvet ledo under tiden intet afbräck. Likasom man under frihetstiden ett årtionde 
<sec/>
Ofvannämnde personer, tillika med läkaren assessor Salomon och kammartjenaren Gliedberg, åtföljde konungen under denna utrikes resa. hvarje midsommar offentligen tackat Gud i kyrkorna för upptäckten och tillintetgörelsen af högförrädaren Brahes och hans medbrottsliges sammansvärjning 1756, samt, under Carl XIII och Bernadotte, de, som skördat frukterna af 1809 års dockförändring, tillbragte den 13 Mars med supkalas på, visserligen icke af Börsen, tills dessa minnesgillen inställdes, i anledning af några beska erinringar i tidningen Argus; så firades, under hela Gustaf III:s regering, på hofvet, åminnelsen af statshvälfningen 72. Det skedde antingen den 19 eller 21 Augusti och 83 den sednare dagen. Högtiden börjades klockan 9 på morgonen med en serenad åt konungen af hofkapellet, som inställt sig i konungens audiensrum på Drottningholm. Hertigen af Södermanland gaf tecken då musiken skulle börjas. Fru Müller och Karsten sjöngo. Alla menniskor voro der för att afhöra konserten. Efter en half timmas förlopp visade sig konungen. Alla lyckönskade honom på denna minnesvärda dag; man kysste hans hand; han samtalade med de närvarande ungefär en qvart; sedermera gick man ned i trädgården för att äta frukost. Det vackraste väder gjorde vistandet i fria luften angenämt. Under frukosten sjöngo fruarna Müller och Marcadet, mamsell Stading och Karsten kupletter, författade af Ristell och beledsagade af orkestern. Sedan frukosten var slutad, förfogade sig de fleste till inöfningen af de stycken, som skulle uppföras: de öfrige spatserade i trädgården och dess omgifningar. Alla voro klädde i hofdrägt, fastän middagen åts i China; endast konungen bar Ekolsunds-uniformen.  Klockan 7 på aftonen tillkännagafs, att skådespelet var färdigt. Sedan konungen låtit vänta sig öfver en timma, kom han ändtligen och prologen, författad af Schröderheim, tog sin början. Derefter gafs «Helmfelt«, författad af Gustaf sjelf. Stycket speltes i allmänhet väl, utom af De Besche och Stackelberg, om hvilka konungen yttrade, «att den förre var styf, som gub«ben Grundel i lifstiden förmodligen varit, och att «den sednare arbetade som en vagnshäst.« Mot midnatten uppfördes ett litet stycke, af Armfelt, utan namn: en gallimathias af krystade ordlekar, platta kärleksförklaringar, dåligt skämt och öfverdrifvet smicker. Armfelts kamrat, baron Bonde, hviskade honom också i örat, efter skådespelets slut, detsamma som Leo X yttrade till författaren af Orlando Furioso: «Signor Ludovico, dove diavolo avete pigliato tante coglionerie?« Armfelt blef stött, men hade för mycken takt att visa sig misslynt vid ett tillfälle sådant som detta. Aftonmåltiden intogs i orangeriet, och Gustaf drog sig ej tillbaka förr, än klockan 3 följande morgonen . 
<sec/>
Den 27 September 1783 klockan 12 på natten satte konungen sig i en slup, utan föregående afskedstagning, och roddes till trakten kring Fittja gästgifvaregård, der vagnarna voro honom till mötes. Härifrån fortsattes resan landvägen till Ystad, der 
<sec/>
Sedermera kallad «Haga-uniformen«, eller åtminstone snarlik den, som numera kallas den mindre hofuniformen. 
<sec/>
Historiskt. Gustaf med sitt sällskap gick om bord och lemnade sitt rike, för att på utländsk botten söka förströelser och midt under dessa frejda sitt namn, sitt land och sina Svenskar. 
<sec/>
Innan vi kasta ögonen på ett par omständigheter under denna Gustafs utländska resa – ty att följa honom i spåren dag efter dag, månad efter månad, eller land efter land, skulle förvandla våra svenska tidsbilder till tyska, franska, eller italienska – bör anmärkas, att hofvet här hemma ingalunda klädde sig i säck och aska medan konungen jagade efter förströelser i främmande stater. De kungliga personernas högtidsdagar firades på vanligt sätt; drottningen och hertiginnan gåfvo cirklar, courer och baler på Stockholms slott, och prinsessan på Fredrikshof. Det gick merendels rätt muntert till, och lilla kronprinsen var rätt ofta tillstädes vid dessa samqväm. Detta kungliga barn blef alltför tidigt invigdt i monarkismens later och åthäfvor, kunde knappt äta med knif, gaffel och sked, innan han såg rikets högste embetsmän och främmande ministrar bland åskådarne af sina offentliga spisningar, knappt gå på egen hand, innan han gaf audienser och courer. Vid en sådan, då preussiske legationssekreteraren baron Keller tog afsked, svarade Gustaf Adolf med hög röst och ganska redigt (på fransyska): «Jag önskar er en lycklig «resa, min herre, och jag ber er till konungen, min «farmors bror framföra de kraftigaste försäkringar «om min vänskap och min fullkomliga högaktning.«  
<sec/>
Historiskt. 
<sec/>
Denna utanlexa i en femårig gosses mun till Fredrik den Store! Är det att undra på, att denne gosse, vorden yngling, vorden man, inbillade sig vara allsmäktig och ofelbar? 
<sec/>
Imedlertid fortsatte konungen sin färd och mötte sitt första äfventyr i München. Han for dit under det djupaste incognito, endast åtföljd af Fersen, Essen och Armfelt; och för att ej bli röjda togo de in i tredje våningen af ett uselt värdshus. Om aftonen på skådespelet hade de händelsevis fått sin loge midt emot kurfurstens. Fersen och Armfelt satte sig på främsta bänken; konungen och Essen bakom. Men en preussisk officer, som blifvit Gustaf föreställd i Potsdam, kände igen honom och anmälte för kurfursten hvilken sällsynt gäst han hade. I ögonblicket skickade denne att på det artigaste sätt hälsa honom välkommen. Förgäfves påstod Gustaf, att man misstoge sig, att konungen af Sverige rest rakt öfver Inspruck. Kurfurstens utskickade blefvo ännu envisare. Då sändes Armfelt till kurfursten för att säga honom, utan omsvep, att grefven af Haga utbad sig som en artighet, det hans kurfurstliga höghet ville lemna hans incognito ostördt. Den stackars kurfursten blef mycket förlägen, men lofvade hvad konungen begärt, hvarefter denne lät försäkra, att Hans Maj:t ville göra honom ett besök innan sin afresa. Dagen derpå lemnades Gustaf i fred att företaga hvad han behagade. Om aftonen börjades bäyerske regentens enträgenhet på nytt, och det så oafvisligt, att konungen af höflighet gaf efter. Han satte sig nu i kurfurstens stora loge, tog sin aftonmåltid på hofvet och tillbragte i hans sällskap hela den följande dagen, ganska belåten med både den bayerske fursten och hans hof. Man nyttjade der för tillfället, konungen till heder, galadrägt och gaf skådespel. Svenskarne, klädde i sina reskläder, hade, bland den öfriga grannlåten, just i anseende till denna enkelhet, ett ännu mera förnämt utseende. 
<sec/>
Under vistelsen i München kom man underfund med en ganska anmärkningsvärd omständighet. Bäyrarne, hvilkas regerande kurfurste (han fick först konungatitel af Napoleons nåd, då han gifte sin stjufson, Eugène Beauharnois, med en bäyersk prinsessa) lika litet som hans närmaste efterträdare hade manliga bröstarfvingar, föreställde sig, att konungen af Sverige väl en vacker dag kunde blifva deras beherrskare, och bemötte honom med ett slags dyrkan, hvarje gång han gick ut eller hem. Hopen kastade sig på knä, kysste Gustafs händer och kläder, utropande: «Gud, hvad han är lik vår älskade Max!« I början trodde konungen detta härröra från de gapande flockarnas våpighet; men slutligen fick han veta orsaken, och det är begripligt, att den föll honom på läppen . 
<sec/>
Anländ till Florens, skref Gustaf den 9 December till sin hofkansler (sedermera riksrådet) Ramel: «När jag reste genom München, sade man mig «att jag var slägt med bäyerska huset, och att jag «genom Wittelbackska grenen hade arfsrätt till Pfalt«ziska huset, i fall det en gång utslocknade. Jag 
<sec/>
Förestående enskiltheter om konungens resa äro historiska, hemtade ur Armfelts bref från Rom till rikskanslern Sparre. «ansåg detta som en följd af genealogisternes okun«nighet, och att man trodde mig härstamma från «konung Carl X; men man påstod att mina rättig«heter tillhörde Holsteinska huset. Jag ber er att «låta undersöka den saken. Jag tror väl, sanningen att «säga, att vi göra oss onödigt besvär, emedan jag «icke är lycklig i arfssaker; men som denna arfs«rätt emedlertid vore mera fördelaktig, än min mors, «förtjenar den åtminstone en lärd undersökning.« 
<sec/>
Från Neapel den 10 Februari 1784 aflät konungen ett nytt bref i samma ämne till Ramel, hvilket, i anseende till dess svenskhet, vare landsmän otvifvelaktigt med välbehag finna återkalladt i deras minne. «Det förundrar mig alldeles icke« – skref Gustaf – «att Fredenheim ej funnit min slägtskap med Pfalt«ziska huset. Det är genom Wittelbacks den bör «äga rum; men jag är öfvertygad att, i den stora «okunnighet som råder här, tror man i all enfaldig«het, att jag är Carl XII:s sonson. För öfrigt passar «det icke mig att tala om okunnighet i dessa äm«nen, som är sjelf så skamligt okunnig i allt hvad «som rör min slägt. Jag har så väl vänt mig att «anse mig som Svensk till börd och tänkesätt, att «denna ljufva vana kommit mig att glömma slägt«förbindelserna af min ätt.« 
<sec/>
Äfven från Rom meddelade Gustaf, under den 16 Mars sistnämnde år, vissa föreskrifter till baron Ramel om fortsatta undersökningar rörande ifrågavarande ättledning.  
<sec/>
Brefven från konungen till Ramel återfinnas i fjerde delen af Gustaf III:s skrifter. 
<sec/>
Med utsökt artighet och deltagande bemötte Gustaf i Florens den olycklige pretendenten af England, grefven af Albani, åt hvilken konungen anslog ett lifstidsunderhåll. Här blef grefven af Haga en morgon tagen på sängen af grefven af Falkenstein (romerske kejsaren Josef II.) Den svenske monarken besvarade följande förmiddagen Österrikarens besök; och på aftonen togo de afsked af hvarandra hos prins Doria, i närvaro endast af honom och baron Armfelt . Vid förmiddagsbesöket hos kejsaren var Gustaf klädd i nattrock af silfvertyg med serafimerkraschanen, hvilket Josef, enkel och flärdlös, fann så löjligt, att han sedermera i Wien lät föreställa i ett teaterstycke «Konung Theodor von Neuhoff« så klädd, som Gustaf kommit till honom . I Stockholm såg man konung Bernadotte, på sin kröningsdag 1818, klädd i samma slags tyg – till häst, och ingen fann detta anmärkningsvärdt. Josef hade således orätt att roa sig och sina Tyskar på bekostnad af den kungliga svenska nattrocken. 
<sec/>
Gustaf och Josef sammanträffade ånyo i Rom, der ett skådespel utan like uppfördes för den christna verlden. Samma dag – påskdagen den 11 April 1784 – katholsk messa första gången offentligen hölls i den svenska lutherska hufvudstaden, med dess konungs begifvande, firades i den katholska kyrkans hufvudstad, med påfvens tillåtelse, offentligen luthersk gudstjenst, bevistad af Sveriges konung och alla i Rom då befintlige protestanter. Enkom 
<sec/>
Armfelts bref, l. c. 
<sec/>
Sveriges historia af M. Bruzelius. för denna ceremoni hade Gustaf efterskrifvit från Stockholm sin öfverhofpredikant baron Taube – också en svensk att förevisa –, hvilken medförde en från Upsala lånad fornåldrig kalk af guld med ädla stenar. 
<sec/>
Eljest heter det om Gustaf: «att han i Stock«holm var andäktig Lutheran, och i Rom så flitigt «afhörde högmessan, att många inbillade sig, det han «i själ och hjerta var en ifrig katholik: omgifven af «sina förtrogne gunstlingar, bespottade han både ka«tholska och lutherska sekternas«  dårskaper. 
<sec/>
Imedlertid gjorde han ett riktigt underverk, som med sina inskränkta tillgångar kunde åstadkomma så dryga utgifter, som hans storartadt kungliga lefnadssätt erfordrade. Visserligen förde det med sig i släptåg 86 års riksdag, 88 års krig och 89 års Säkerhetsakt; men möjligheten att dertills kunna bestrida de oerhörda omkostnaderna qvarstår i alla fall som någonting förvånande. Under denna utrikes resa ålade han sig också i sitt enskilta lif umbäranden ända till småaktighet, hvaremot han vid offentliga tillfällen i prakt fördunklade alla andra . Öfverallt blef han emottagen med den största utmärkelse, hvartill i Versailles särskilt lades gåfvan af ön Barthelemy, hvilket läsaren redan förut inhemtat. 
<sec/>
«Staten ..... det är jag«, hviskade i Gustafs öra de trängande behofven och de jettestora svårigheterna att få dem fyllda. «Jag ..... det är staten,« 
<sec/>
Nordens hof af Brown. Andra delen. 
<sec/>
Brown, l. c. genljöd äran i Gustafs bröst, – och Barthelemy blef SVERIGES. 
<sec/>
De tvänne stora konstnärer, som från norden beledsagade det konungsliga snillet till södern, hafva af denna resa efterlemnat varaktiga, dem och Sverige och dess dåvarande monark värdiga, hågkomster. Under Gustafs vistande i Rom upptäcktes i Hadriani villa vid Tivoli den herrliga bildstoden «Endymion«, uti liggande ställning och naturlig storlek. Mythen innehåller, att månan sänkte denne sköna yngling i en evig sömn på berget Latmos för att få för sig allena behålla och ostörd betrakta honom, hvilken, enligt en grekisk skald, var älskad äfven af sömnens Gud, som, för att alltid hafva nöjet att se hans vackra ögon, lät honom sofva med dem öppna. Sergel var den förste som insåg bildstodens oskattbara värde och vid dess anblick ropade: «Se, han lefver!« Sergel tillstyrkte Gustaf, att begära påfvens tillåtelse att köpa denna bildstod, som tillhör grekiska skolans gyldene ålder. Pius VI samtyckte. Konungen betalte 2000 dukater. Endymion tillika med fyra präktiga pelare af atheniensisk marmor, som Hadrianus låtit föra till Rom, förflyttades nu till Stockholm, i hvars museum denna bildstod utgör förnämsta prydnaden. Gustaf hade ärnat uppställa denna och öfriga af honom inköpta bildstoder i ett galleri af utsökta fornlemningar, hvarmed han ville smycka det förtrollande slott, han tänkte låta uppföra i Haga park, och till hvilket han sjelf gjort upp ritningen . 
<sec/>
Brown, l. c.; Svensk Plutark; Stockholm af Elers, fjerde delen; Ordbok i Fabelläran af C. Deleen. Förra delen. 
<sec/>
Hvilket sällsamt öde med denne Endymion! Hvilka ödets sammanställningar: Rom och Stockholm – Hadrianus och Gustaf III – Antinous och Armfelt! – – –  
<sec/>
I Paris sammansatte Kraus, på Gustafs befallning, Intermederne till Molieres Amphitryon . 
<sec/>
Den 3 Augusti 1784 återsåg konungen af Sverige sin hufvudstad. 
<chapter/>
<chaptername>TjuguåttondeKapitlet</chaptername>

<chaptername>TJUGUÅTTONDE KAPITLET.</chaptername>

<sec/>
Mer och mer skockade sig missnöjets moln, och lätt kunde förutses, att, fast icke huru, ovädret skulle brista löst. Hofkretsen och ungdomen störtade sig i nöjen och jublade: den gamla tidens Svenskar klandrade högt flärden, tygellösheten, ytligheten hos de tongifvande: kärnan af folket såg med bekymmer och harm konungens riktning åt enväldet, hans förkärlek till glansen, men afgjörda förakt för det redbara; hans bottenlösa utgifter; hans egna och hans smekungars förskämda seder, icke skylda under slöjan af en helsosam hemlighet, utan med flit fräckt utbredda till allmänt begapande; hans enskilta skuldsättning, som förr eller sednare hotade statens finanser; och hans gränslösa fåfänga, som förledde honom att uteslutande lita på sin egen tillräcklighet i allt och att missakta andras omdöme, inkast och råd, som icke 
<sec/>
Historiskt. delade hans åsigter: denna fåfänga, underblåst, stegrad och rotfästad af de unga skaldesnillen, som han drog till sig, hvilka bragte smickret i system och uppdrefvo en naturlig och loflig tacksamhet till slafvens vämjeliga afgudadyrkan . Frihetstidens graf inneslöt väl tillika de begge verldskunniga partierna «Hattar« och «Mössor«, men icke var derigenom olikheten i politiska meningar tillintetgjord; och ju mera uppmärksamhet konungens och hans omgifnings förfarande väckte, desto skarpare blef rålinien mellan de olika omdömena, desto högre skiljemuren mellan hofvets anhängare och vedersakare. De förre gjorde sig en heder af att offentligt bära det konungska livréet och att kallas «royalister«; de sednare inskrefvo fosterlandet som valspråk på sin fana och 
<sec/>
– – –  «Man bedrar sig alltid, när man tänker om Eders «Maj:t, som om andra menniskor. Man har icke säl«lan liknat jordens regenter vid himmelens: en jem«förelse, hvaraf jag lemnar, huru ofta vår Herre funnit «sig smickrad. Men jag, som aldrig smickrar, (ty man «behöfver det ej i Eders Maj:ts hof) jag påstår med «dristighet, att ingen annan än Gud kan likna Eders «Maj:t i konsten att se allt, att uträtta allt på en gång, «utan uppehåll och utan förvillelse, af stort och ringa, «skämt och allvar, faror och nöjen. Jag går längre. «Jag ger, emellan oss sagdt, Eders Maj:t såvida före«trädet, som de klyftigaste hufvuden ännu påstå att «finna svårigheter vid Guds varelse, då Eders Maj:t «deremot för den dummaste af Ryssarne med de star«kaste argumenter bevisar sin.« – – –  
<sec/>
Skaldebref (dateradt Söderköping den 26 Juli 1790) från Leopold till Gustaf III, infördt i första delen af «Portefeuille.« Stockholm 1837. benämndes «patrioter.« De konungskes hela statsåsigt innefattades i denna enkla sats: en kung, allena styrande ett folk, hvilket med honom står eller faller som en man, och denne konung för sina gerningar endast en Gud redo skyldig. Fosterlandsvännerne åter splittrades i flera meningsbrytningar om de mer eller mindre sträckta tyglar, folket borde hålla på regeringsmakten, dennas beståndsdelar och hvarderas olika verkningskrets. Häraf förklaras lätt de konungskes slutliga öfvertag. För dem fanns blott ett lystringsord: kungens vilja. Om den förkunnades af honom sjelf, eller af Toll, eller af Schröderheim, eller af Armfelt, eller af Munch, så var det dock alltid Gustafs plan och Gustafs mål. Men fosterlandsvännerne åter voro ense blott i en punkt: afsigten att göra kungen motstånd; ty både i afseende på medlen och ändamålet, derest segern blifvit deras, var ex-Hatten Fersen lika skild från ex-Mössan Frietzcky, som Gustafs arffiende Pechlin från Gustafs ex-vänner Horn och Sprengtporten, o. s. v. Hörde man dem gemensamt eller i sällskaper af blandade åsigter, så fanns blott ett syftemål, det: att tvinga regenten till hushållning med statsmedlen och hindra honom från vidare maktutvidgning; men hörde man dem hvar för sig och i sällskap med deras enskilte politiske vänner, så hade de helt olika funderingar. Fersen och Frietzcky ville, hvar i sitt fordna partis riktning, bjuda Gustaf spetsen och hålla honom stånd på riksdagarna. Pechlin afsåg en ny statshvälfning, som skulle återföra regeringssättet till 1720 års regeringsform. Det var honom likgiltigt, blott afsigten vunnes, om förändringen skedde med konungens begifvande, i följd af det trångmål, hvaruti man kunde bringa honom vid en riksdag; eller om man med våld skulle tvinga honom att underkasta sig de vilkor, man föreskrefve; eller slutligen, om hans rödjande ur vägen blefve oundgängligt för att genomdrifva återgången. Bröderne Sprengtporten, Magnus och Georg, ansågo bäst och säkrast, att rycka en del af riket undan Gustafs välde, förklara den sjelfständig, och låta den styras under en särskild statsform och regent. Fersen och Frietzcky kastade ögonen på hertigen af Södermanland, för att i honom äga en motvigt, en hållhake på konungen, hvaremot för Carl öppnades utsigten om politiskt anseende och understöd i sitt penningebetryck. Pechlin öppnade med denne prins underhandlingar till och med om kronan (huru allvarligt den slipade partigängaren menade, lemnas derhän. Läsaren har redan förut inhemtat hans sätt att gå till väga i afseende på fursten Hessenstein): underhandlingar, till hvilkas chifferspråk den 16 Mars 92 innehöll klaven, och som, då denna råkat i den blödande broderns händer, utan att den påräknade förblödningen syntes inträffa, tvingade vår furstlige Caïn, att medelst en ny extra-utväg påskynda – den 29 Mars. Bröderne Sprengtporten åter vände sig till hertigen af Östergöthland, för att bereda sin plan framgång. De ville lösgöra Finland från Sveriges spira i Gustafs hand och sätta prins Fredrik Adolf i spetsen för finska regeringen. På hans utfästelser ansågo de sig kunna lita, under det Gustafs politiska och Carls moraliska opålitlighet gjorde öfverenskommelser med dem i statssaker rentaf omöjliga. Ehuru bröderne Sprengtportens afsigt var, att gifva, tillika med en fri samhällsförfattning, fullständigt yttre oberoende åt den nya staten, förmente de likväl sig till en början behöfva ställa den under Rysslands bekräftelse, för att hafva en mäktig bundsförvandts bistånd att tillgå, om Gustaf med härsmakt ville försöka återtaga de från hans spira affallna landskapen. 
<sec/>
Georg Sprengtporten anförtrodde sin plan åt Fersen, i hopp att vinna dennes bifall och medverkan. Men försigtighet ledde alla Fersens politiska steg, och han skulle aldrig hafva inlåtit sig i ett så halsbrytande företag, äfven om han delat tanken att göra Finland oafhängigt. Nu tillkom, att han ej heller instämde i sjelfva afsöndringsplanen. Han afstyrkte således från dess fullföljd; men då Sprengtporten korrt derefter misstänkte, att konungen kommit honom på spåren, gaf Fersen Sprengtporten ej endast rådet att skyndsamt begifva sig utomlands, utan äfven respenningar att komma fort, – och Sprengtporten begagnade begge . 
<sec/>
Bröderne Sprengtporten slogo imedlertid icke sin plan ur hågen. Generalen, som stadnade qvar i Sverige, och som på Djurgården bebodde Biskopsudden, hvilken han för sin lifstid erhållit i förläning af Gustaf III, underhandlade i hemlighet med hertigen af Östergöthland, och underhandlingarna bedrefvos af prinsessan Sofia Albertina, med den finhet, som är hennes kön egen, den försigtighet, som ämnets ömtåliga art fordrade, och det nit, som var att vänta af hennes ömma tillgifvenhet för prins Fredrik. Nästan 
<sec/>
Historiskt. alla samlingar af handskrifter rörande ställningar och förhållanden i Sverige på 1780-talet innehålla en uppsats, under öfverskriften: «Besynnerligt Nytt« , der dessa underhandlingars beskaffenhet och förloppet vid dem beskrifvas. Törhända har kännedomen om detta politiska ränksmideri och Sofia Albertinas fintlighet i sin deruti tilldelta roll föranledt Arndts öfverspända rökoffer , fastän den afgjordt konungska syftningen af hans arbete hindrat honom att framställa den eller de omständigheter, på hvilka han stödde sitt omdöme, så snart dessa sprida ett ofördelaktigt ljus öfver regentslägternas särskilta medlemmars beteenden. Prinsessan gjorde utfarter från Fredrikshof kring Djurgården, der hon stundom steg ur vagnen och spatserade till fots. En af hennes betjening aflägsnade sig, under hvarjehanda förevändningar, på en korrt stund och besökte något ställe vid stranden i Biskopsuddens granskap, der en fiskare aflemnade skrifvelser i chiffer från Sprengt
<sec/>
Författaren äger af denna på ofvannämnde sätt rubricerade uppsats flera exemplar, och har träffat samma öfverskrift på förteckningarna af de flesta manuskriptsamlingar, han öfverkommit från olika håll (till och med från Finland) rörande tidsförhållanderna i Sverige på 80-talet. 
<sec/>
– – –  «Prinsessan Albertina, abedissa af Quedlingburg, «hvilken, näst honom sjelf, ärft det mesta af Hohen«zollerska andan. Hade naturen gjort henne till man, «så hade hon säkert blifvit den utmärktaste af alla «fyra« (Adolf Fredriks barn). – – –  
<sec/>
Skildringar ur Svenska Historien under Gustaf III och Gustaf IV Adolf, af E. M. Arndt. porten, hvilka prinsessan sedermera fortskaffade till hertigen af Östergöthland. Så ungefär antyder uppsatsen, att det skall tillgått vid meddelanderna mellan prins Fredrik och de med Gustaf missnöjde bland Finnarne. Denne af Sprengtportarne först uppgjorda finska sjelfständighetsplan innefattar också enda begripliga förklaringsgrunden till det ryktbara Anjalaförbundet under det sedermera utbrustna kriget mot Ryssland 88. Ty att krigare, som voro ingenting mindre än fega, skulle, under brinnande krig och flygande fanor, vägra att slåss mot rikets arffiende, ja! med denna inlåta sig i öfverenskommelser, då det eljest såg ut, som fienden skulle kommit till korta, om de gjort sin skyldighet och angripit honom med eftertryck: denna oerhörda och olycksaliga tilldragelse kan ej gerna leda sin upprinnelse endast från ett kallt tvifvel om behörig tillämpning af en i sjelfva verket orimlig § i dåvarande grundlag. Ty frågan gällde icke här konungens person, – den ende som bort straffas, då han brutit samhällsfördraget – utan Sveriges rikes välfärd, svenska medborgares lif och egendom. 
<sec/>
Gustaf kände volkanen bränna sina fötter, utan att göra ett enda steg tillbaka, för att icke stupa i svalget, utan att modets eld släcktes i hans ögon, utan att glädjens småleende jagades från hans läppar, utan att det ett enda ögonblick ännu föll honom in, att åt sin säkerhet uppoffra sina vanor, sina lustar, sina fördomar. Han motsåg, och han trotsade, faran, förlitande på sitt eget snille, på sina tillgifnes hänryckning, på trofastheten hos massan af folket och på den starka benägenhet quand même, som Stockholms borgerskap vid alla tillfällen och i alla skiften ådagalade för hans person. Också fanns ingen borgersman af anseende i hela hufvudstaden, som ej var konungen personligen bekant: ja, bekantskapen utsträckes till fleres bland dem fruar, t. ex. den förmögna fru Nyman, stammoder för flera borgerliga slägter, hos hvilken Gustaf till och med gjorde besök. Hennes murade grift finnes vid Clara södra kyrkoport, gent emot österrikiska sändebudets Antivarii. Den ryktbare bryggaren Westman (hvars grafvård finnes på Adolf Fredriks kyrkogård), som uppbyggde och bebodde det palats, hvilket nu är Vetenskaps-akademiens, hade hos konungen fritt tillträde och var en bland hans ifrigaste anhängare. Då bryggaren blifvit invecklad i en rättegång, som han satte en heder uti att ej tappa och hvilken berodde på Svea Hofrätts afgörande, tog konungen sjelf kännedom om saken, och lät säga presidenten Rosir, att det vore monarken angenämt, om Westman befunnes hafva rätt. Det var en fin, fast begriplig vink; men mannen från frihetstiden begrep endast heder och samvete. På en cour, der Rosir bemärktes af Gustaf, gick denne till honom, yttrande: «Nå, baron «Rosir, Westman måtte väl kunna vinna sin process? «– Nej det kan han visserliga icke, Ers Maj:t;« – svarade Cato-Rosir – «ty vi dömma i den Kongl. «Hofrätten efter Sveriges lag och laga stadgar, och «förstå oss ej på något annat« . 
<sec/>
Historiskt. 
<chapter/>
<chaptername>TjuguniondeKapitlet</chaptername>

<chaptername>TJUGUNIONDE KAPITLET.</chaptername>

<sec/>
Medan sammansvärjningar korsade hvarandra, svårigheterna hopades och missnöjet växte, genljödo hof och hufvudstad af omvexlande lustbarheter, tillställningar och stiftelser för nöjen och smak. Sverige har – eller kanske riktigare: har haft – ett skådespel, som gjort epok i dess historia; författadt af Sveriges snillrikaste kung; på Apollo-språket förflyttadt af en bland sin tids störste skalder; hvartill en tonsättare af europeisk ryktbarhet gjort musiken; i hvilket de flesta störste sceniske konstnärer uppträdt, som Sverige någonsin på en gång ägt; för hvars skull resande från alla landsändar strömmade till hufvudstaden; ett skådespel, «som ganska säkert är alldeles ensamt i sitt slag« ; med ett ord: «Gustaf Wasa«, första gången uppförd på stora operateatern den 19 Januari 1786. Kellgren, som på vers öfverflyttat Gustaf III:s prosa, yttrar uti inledningen till detta skådespel: 
<sec/>
«Om något teaterstycke, betraktadt i afseende «på ämnets vigt, planens dristighet, personernes vär«de, händelsernas evigt fästade minne, och verkan «af deras utgång till ett helt rikes lycka, om i alla 
<sec/>
«Gustaph Wasa, in schwedischer Sprache, nach Kell«gren, wozu aber der jetz regierende König den Ent«wurf und Plan gemacht hat. Welches gewiss das ein«zige Stück seiner Art ist, setzt Herr Naumann hinzu.« – Gerber, Historisch-Biographisches Lexicon der Tonkünstler. «dessa afseenden något dramatiskt arbete förtjenar «ett utmärkt och ypperligt rum i svenska snillets «historia; vågar jag påstå, att detta rum bör tillhöra «tragedien Gustaf Wasa. Uppriktigheten af detta «fritt yttrade omdöme skall skydda mig för all miss«tanka af eget beröm och förvandla det till ett offer «af skyldig vördnad. I sanning, att med full styrka «fatta vidden af den stora rikshvälfning, som är äm«net för denna dram, och att återkalla den på sce«nen i all sin höghet, till ett skådespel, värdigt att «gifvas ett fritt folk; dertill kräfdes en dubbel skyld«skap i börd och snille med den hjelten, hvars äre«stod derigenom nu af samma hand ånyo reses.« 
<sec/>
Ingen teaterföreståndare har någonsin med större och mera genomträngande uppmärksamhet följt sin trupp, än Gustaf III. Sjelf bevistade han merendels inöfningarna till de stycken, på hvilka han satte värde. En stol på orätt ställe, en skavank, om än så obetydlig, på soffdynan, ett veck på silkesstrumpan, ett olag, hvilket som helst, i klädseln, för mycket eller för litet smink, en tafatt åtbörd, en oriktig tonvigt: ingenting undföll honom. Hans mönstring stadnade icke vid hufvudpersonerna; han fordrade samma noggranhet af komparser och figuranter i hvad dem ålåg, som af styckets hjelte. Vissheten att i sina minsta rörelser, i den ringaste del af sin klädsel följas af en sådan kännares blickar bragte äfven deras framträdande på skådeplatsen till en eljest ospord fullkomlighet, som också bidrog att göra förblandningen fullständig. Musik kände han icke – han hade, som redan är nämndt (1 del. sid. 109) mera hufvud, än hjerta –; men då det skulle sårat hans fåfänga både som kung och snille, att någonting fanns, som han kunnat anses ej begripa, så gafs häråt färgen, att han ej tyckte om musik . Hans ljusa omdöme hjelpte honom likväl äfven ur denna förlägenhet; ty han insåg alltför väl, att musiken utgör en väsendtlig beståndsdel, ja: den väsendtligaste i en opera. Han lät af kännare underrätta sig om stora anlag och ryktbara skickligheter äfven i denna väg, och hastade att tillegna dem åt sig och Sverige, om de funnos hos utländningen. På detta sätt blefvo, under Gustaf III:s regering, tid efter annan Naumann, Kraus och Vogler införskrifne och anställde som kapellmästare vid kungliga teatern. 
<sec/>
Gustaf III satte en heder uti, att gifva Gustaf Wasa med all den glans, som på skådeplatsen kan åstadkommas; och ett så praktfullt spektakel hade man förr aldrig sett i den svenska hufvudstaden. Stycket är också mästerligt beräknadt att anslå sinnena. Sedan man tillbragt de tre första scenerna i det dystra fängelsehvalfvet, och i den fjerde på en gång förflyttas till Christierns lysande hof; – när de arma fångarnas verop och jemmer utbytes mot konungens stolta språk och hoffolkets dans och glädjesånger; och då sångens monark, Karsten-Christiern, kunglig i later och åthäfvor, fyllande salen med sin starka stämmas välljud och inbillningen med fasan af en inkräktares åsyn, dundrade till åhörarne: 
<sec/>
– – –  «Som konungen icke en gång älskar musik, var «i direkt väg ingenting för mig att vänta.« – – –  Bref från Kraus till hans angörigaanhöriga, dateradt Stockholm den 8 Maj 1779, infördt i Biografi af Kraus. «Sen mer än sexton år försvunnit I krigets faror och besvär, Jag af en rättvis hämd omsider målet hunnit; Och Sverge under oket är«; 
<sec/>
slutande med denna gräsliga målning af tyrannens själ: «Det skall en vällust för mitt öra, En vällust för mitt hjerta bli, Att edra glada sånger höra Bland mina trälars klagoskri«; 
<sec/>
då tvekade om öfverhanden intrycken: afsky för Christiern eller hänryckning för Karsten, till dess Gustaf sjelf, från sin loge på andra raden med nedsänkta galler, gaf känslorna riktning, då han lutade sig fram ur logen, samt med ögonen tindrande af nöje, klappade händerna och ropade: «bravo! Oöfverträffligt speladt!« 
<sec/>
Den kungliga signalen besvarades af alla händer och alla munnar i rummets alla vinklar och vrår. 
<sec/>
Men Gustaf, hvars skarpa och säkra blick ingenting undföll, blef med förundran och icke utan en viss förtrytelse varse, att hertigen af Östergötland, som satt i venstra oxögat, väl syntes försänkt i åskådandet af hvad som tilldrog sig på scenen, men icke på minsta sätt deltog i det eljest enhälliga utbrottet af hänryckning. Genast affärdades en kammarherre från konungens loge till prinsens, med frågan, «om han ej vore nöjd med Karstens sång och spel, eller om denne haft det missödet att ådraga sig Hans Kongl. Höghets personliga onåd, som hertigen funnit godt att göra bekant medelst en förödmjukande köld bland hänryckningens värma hos alla andra?« 
<sec/>
Prins Fredrik svarade: «att han delade alla andras förtjusning öfver stycket och konstnärerne; men att ett föremål på skådeplatsen ådragit sig hans synnerliga uppmärksamhet, hvarom han efter spektaklets slut skulle vidare underrätta Hans Maj:t.« 
<sec/>
Imedlertid fortgick skådespelet. Andra akten utbredde för åskådarnes slukande blickar de krigiska tillrustningarna för «Sveriges sista strid.« Från Stenborg-Wasas läppar flödade den fosterländska sången: «Ädla skuggor, vördade fäder, Sverges hjeltar och riddersmän! Om ännu dess sällhet er gläder, Gifven friheten lif igen. Skola edra helgade grafvar Trampas af tyranner och slafvar? Nej, må träldomens blotta namn Edra vreda vålnader väcka, Och er arm sig hämnande sträcka Ur den eviga nattens famn!« 
<sec/>
Åskådarnes stormande bifallsrop och handklappningar hälsade befriaren, instämde i chören, nästan öfverröstade den i följande scen inträdande härolden från tyrannens läger. Gustaf i sin loge upptäckte genast, att hyllningen var ämnad honom lika mycket, som Gustaf på teatern. Också gnistrade fröjd ur de brandenburgska ögonen, och den sprittande lifligheten i hans rörelser afspeglade intryckets liflighet i hans själ. 
<sec/>
Triumfen förnyades vid De Broen-Norrbys ädla svar till inkräktaren i tredje akten: «Nej, Christiern, denna pligt är icke gjord för mig – Jag är soldat; och kan ej hödel vara – Jag lyda lärt; men lyda utan blygd. Befall – Jag skyndar glad i tusen dödars fara: Mitt gods, mitt lif, mitt blod, du ingenting må spara: Allt hör min konung till – Mig tillhör blott min dygd!« 
<sec/>
När stycket var slutadt och förhänget föll, yrkade de hänryckte åskådarne högljudt ett da capo af slutsången: «Kom, Gustaf, kom! den lön är färdig Som du med egna dygder vann; I lyckan jemn, i nöden härdig, Du bäst ett folk regera kan; Och hvem är mer en krona värdig, Än den som störtat en tyrann?« 
<sec/>
Åskådarne gjorde chorus med skådespelarne i ett memento, som syntes ärnadt äfven åt kommande tidehvarf. – – –  
<sec/>
Alla de kungliga personerna med deras uppvaktning sammanträffade, efter styckets slut, i konungens våning på operahuset, der aftonmåltiden skulle intagas en famille. Hertig Fredrik lät vänta på sig, hvilket ej behagade Gustaf, som först efter broderns ankomst lät förekalla de konstnärer, hvilka i främsta rummet aftonens framgång tillhörde: Naumann, Kellgren, Karsten, Stenborg och De Broen. Inför hela hofvet öfverhopade konungen dem nu med de mest smickrande loford, lämpade efter hvars och ens anpart i det bifall, allmänheten nyss förut med hänförelse gifvit luft. Han räckte dem derefter sin hand att kyssa. Alla voro belåtne med sin qväll: Gustaf, som uppgjort planen: konstnärerne, som utfört den: åskådarne, som deraf skördat frukten. 
<sec/>
När de ryktbare konstnärerne aflägsnat sig, tog konungen hertigen af Östergötland mellan fyra ögon i kabinettet, beläget närmast Norrström, och frågade efter orsaken till prinsens sällsamma uppförande denna afton? 
<sec/>
– «Jag har återfunnit henne« – svarade hertigen. 
<sec/>
– «Hvilken?« 
<sec/>
– «Sophie, som jag så länge förgäfves efterspanat, som jag endast en gång förr sett, då bärande en mjölkbytta, i granskapet af Drottningholm, och som från den stunden varit liksom försvunnen .....« 
<sec/>
– «Nå?« 
<sec/>
– «Jag har i qväll återsett henne som page i Christierns hof; mina tankar hafva sedermera ej kunnat fästa sig vid något annat föremål, än denna bildsköna växt.« 
<sec/>
– «Din tankspriddhet undföll mig icke och, rätt uppriktigt sagdt, behagade mig ej heller vid detta tillfälle. Det hade varit anstötligt, om åskådarne bemärkt min egen brors köld vid uppförandet af ett stycke, som är mitt verk, och som af alla andra mottogs med en så varm beundran.« 
<sec/>
– «Jag utber mig af dig ett broderstycke.« 
<sec/>
– «Låt höra.« 
<sec/>
– «Att få taga Sophie från teatern. Jag vill sätta henne i någon uppfostringsanstalt ..... 
<sec/>
– (Gustaf fixerar hertigen skarpt) «Och sedan?.....« 
<sec/>
– «Göra hennes lycka.« 
<sec/>
– (Småskrattande.) «Gör med henne hvad du behagar. Då hon ej hunnit längre än till en stum pageroll, är hennes mistning ingen förlust för mina skådespel. Hon saknas icke och är lätt ersatt. Lycka till således, kära Fredrik!.... Men, en sak: nu vet du väl hvad din klenod heter mer, än Sophie?« 
<sec/>
– «Sophie Hagman.«  
<sec/>
– «Aha!.....« 
<sec/>
Konungen och hertigen följdes åt ur kabinettet i samtalsrummet till den öfriga sällskapskretsen. 
<sec/>
Stycket Gustaf Wasa gaf 23 alldeles fulla hus efter hvarandra under loppet blott af 1786 års vinter.  
<chapter/>
<chaptername>TrettiondeKapitlet</chaptername>

<chaptername>TRETTIONDE KAPITLET.</chaptername>

<sec/>
Efter statsmannen och skalden Creutz’s död 1785, särdeles i början, innan hans efterträdare, skalden Oxenstierna, blef någorlunda hemmastadd med de offentliga värfven, var det egentligen Gustaf III sjelf, som på egen hand icke blott ledde de utrikes ärenderna, utan till och med uppsatte koncepten till bådskapen till diplomaterne. Han var just sysselsatt att, 
<sec/>
Prins Fredrik såg sin bekanta älskarinna, mamsell Hagman, första gången som mjölkflicka och andra gången som page i ett skådespel. 
<sec/>
Historiskt. i Oxenstiernas namn, besvara en framställning af spanska sändebudet Corral, då Badin, efter vanligheten oanmäld, inträdde i konungens kabinett. 
<sec/>
Morianen stadnade tyst midt på golfvet, då han fann konungens tankar så upptagna af hvad han skref, att han ej ens gaf akt på Badins närvaro. 
<sec/>
– «Hvad vill du?« frågade Gustaf, temligen snäft, då han omsider blef varse morianen. 
<sec/>
– «Förtälja majestätet någonting,« svarade denne. 
<sec/>
– «Är det strunt, så gå och kom igen, då jag är mindre sysselsatt; är det angeläget så tala, men korrt och begripligt.« 
<sec/>
– «Riddarne af Försoningskorset voro i går samlade hos hertigen och ......« 
<sec/>
– (Konungen lägger genast bort pennan, stiger upp, kastar sig på divanen, fäster genomträngande blickar på morianen och, fallande honom i talet, utbrister:) «Ja så!.... Det var en annan sak. Fortfar!« 
<sec/>
– «Sammankomsten var stormig. Hertigen ville bevilja inträde i orden åt en ung handelsbokhållare Wahrendorff, svåger till öfversten baron Ruuth; men baron Carl De Geer satte sig emot det, med mycken hetta, såsom stridande mot både ordens-stadgarna och riddarnes värdighet. Då hertigen icke desto mindre beviljade Wahrendorffs upptagande i Helenæförbundet, under yttrande, att närmandet till Stockholms Börs vore en fördel för orden och visst icke under dess värdighet; svarade De Geer, att fördelen sannolikt vore beräknad för någon som behöfde låna penningar. Detta stack hertigen, som lärer trott sig personligen åsyftad, och han befallde mig «ge baron De «Geer ett glas kallt vatten, emedan qvalmet i rum«met gjorde honom så het.« Nu blef De Geer alldeles utom sig, höjde rösten och svarade: «Då jag är «törstig dricker jag vin, och deraf har jag tillräckligt «i mina egna källrar, och troligen lika fint, som «Eders Kongl. Höghet«; hvarefter han sköt stolen från bordet och gick sina färde . 
<sec/>
– «Bravo! Kanske detta uppträde är signalen till ordens upplösning?« 
<sec/>
– «Det tror jag icke. Hertigen yttrade, sedan baron De Geer gått: att för hvarje riddarhusledamot, som blefve menedare mot det Heliga Försoningskorset, skulle han inkalla två af Börsens medlemmar.« 
<sec/>
– (Springer upp från soffan) «Hvad skall det heta, min herr bror?.... Så att du tänker innästla dig med Stockholms borgerskap!.... Stor tack!.... Dina ordenssammankomster åsyfta att samla anhängare, kan jag förstå. Nå, nå! Jag skall vara betänkt på mot-utvägar ..... Nit och uppmärksamhet, min kära Badin, och din lycka är gjord. Låt mig veta allt hvad som tilldrar sig i hertigens ordenssammankomster: allt, förstår du, och skyndsamt. Låt ingenting slinta förbi dina öppna ögon och öron. Du sätter värde på att befordras inom Frimureriet, jag vet det, och jag lofvar dig alla de grader, som der bero på min röst; afgifterna skall jag betala ur min egen handkassa. – Är det sannt, att unga Horn och Reuterholm ofta äro inneslutne med hertigen i hans ordenskabinett?« 
<sec/>
– «Ja, majestät.« 
<sec/>
Historiskt. 
<sec/>
– «Sonen af Gustafsvän! Jag visste hvad jag gjorde, då jag vägrade den gunstige herren att bära detta namn ..... Det är bra, Badin, det är rätt bra. Kom igen, när du har något ytterligare att förtälja om de här förehafvanderna.« 
<sec/>
Så snart morianen aflägsnat sig, skyndade konungen att afsluta den ministeriella brefvexling, som skulle gå och gälla att vara chefens för de utrikes ärenderna. Innan Gustaf lät förekalla och tillställde honom detta arbete, öfverlade han med sig sjelf, om han skulle meddela den plan, som just nu mognat till beslut, först åt Oxenstierna eller Schröderheim. Konungen bestämde sig för den sednare, som efterskickades, medan den förre mottog och affärdades med de af Gustaf egenhändigt uppsatta koncepten. 
<sec/>
När statssekreteraren Schröderheim kom, yttrade konungen: 
<sec/>
– «Tiden är nu inne att fullborda något, hvarpå jag varit betänkt allt sedan mitt vistande i Frankrike första gången, men som jag uppskjutit hittills, för att låta de anlag växa till ryktbarhet, dem jag framdragit ur mörkret. Saken tål ej längre uppskof. Hertigen af Södermanland drager till sig allt hvad ordensvurm heter i mitt rike. De bära offentligt hans färger. Jag vill, att landets snillen skola bära konungens. Det skall tvinga de andra att skämmas. Med ett ord: jag stiftar en kongl. svensk akademi, i likhet med den franska. En plats der skall bli högsta målet för snillets täflan, åtrå och hopp; det skall tillika utstaka den riktning, den bana, de hafva att gå, för att vinna framgång. Snillen äro ofta hetsiga och förlöpa sig gerna. Inbillningens öfverdrift förer dem på villostigar; men på detta sätt håller man dem i tygeln. De blifva ett stöd åt konungadömet och konungarnes personlighet; i annat fall äro de för evigt uteslutne från de sansades lysande lott och af dem skydda, som vore de behäftade med spetälska. Det kan icke fela, att ju sådant skall bli en sporre att välja den rätta kosan, en skräckbild vid början af kittslighetens väg. – Nå, Elis, har du något att invända mot min plan?« 
<sec/>
– «Ers Maj:t täcks skämta, eller ock anser Ers Maj:t sin underdånigste tjenares omdöme sämre, än den eländigaste skriblers. Huru skulle eljest någonting kunna invändas mot en plan, värd lika mycken beundran som tacksamhet.« 
<sec/>
– «Det är mig kärt, att höra dig vara af samma tanka som jag. Uppriktigt sagdt räknade jag derpå, och har skickat efter dig egentligen för att sätta upp en lista till utnämningarna. Frankrike, med sin stora folkmängd och sitt öfverflöd på litteratörer, inrymmer dem 40 akademiska hedersrum. Ett sådant antal är alldeles för stort för Sverige. Vi skulle ej kunna fylla alla dessa ländstolar, utan att nedstiga ända till skräp, eller till folk, som ej kunde uppbära det akademiska anseendet. Jag vill ej blottställa mina akademister för dylika bespottelser, som dem infallsmakaren Piron slungat mot de franska; t. ex. i utkastet till sin grafskrift: «Ci git Piron qui ne fut rien, Pas même académicien«; 
<sec/>
eller ännu värre, då han utropades «ma foi, les quarante ont de l’esprit comme quatre!« Hälften mot i Frankrike kan vara lagom för oss; men som det ökar utmärkelsen ju färre, som hafva den, så nedsätter jag antalet till 18. För att ge glans åt inrättningen och lyftning åt snillena skola mina akademister utgöras, om hvarandra, af mecenater och arbetare på litteraturens fält. Så är det äfven i franska akademien. Den svenskas årliga högtidsdag skall firas på min store företrädares födelsedag, hvars namn folket sjelft, genom sina ombud, gifvit min son, arfvingen till min thron. Du känner nu ungefär min afsigt. Låt mig höra dina kandidater. Det skall, innan jag gör mitt val, roa mig att känna dem, äfven om jag icke antar dem.« 
<sec/>
– «I sanning, Ers Maj:t, ämnet är mig så öfverraskande, att jag svårligen till Ers Maj:ts höga nöje lärer kunna lösa uppgiften. Då min store konungs vilja likväl städse är min högsta lag, skall jag vid detta tillfälle endast lyda.« 
<sec/>
Den skald, alldeles egen i sitt slag, hvars make intet land och ingen tid kunna uppte, hvars lyra är en bland de skönaste sinnebilderna på fotställningen till Gustaf den Vittres ärestod, och hvars danelser, ögonblickliga tjusningsutbrott, ingifvelsens helgjutna svärmerier, afspegla nordens folklif, liksom de italienske improvisatörerne söderns, – med ett ord: 
<sec/>
Bellman ...... 
<sec/>
– (Konungen afbryter) «Ingalunda. Det är ett snille, ett sällsynt snille, som jag värderar, som ej blifvit obelönt och som jag ej heller framgent skall glömma; men i min akademi passar han icke. Hans sångmö är alltför sjelfsvåldig: för mycket rankor i håret och intet tecken till fikonlöf, der det så väl behöfves! Du vet att jag incognito hör honom med nöje både vid Hasselbacken och Gröna Lund, ja, att han ofta inlåtes vid våra förtroliga kretsar här på slottet; men akademien är något helt annat; der fordras allvar och anständighet, jag menar ej blott hos personen, utan äfven i dikterna. Jag vill, att det mest lysande i hof och stad, af begge könen, skall täfla att få bevista akademiens sammanträden; men våra grefvinnor och fröknar skulle ej våga ta solfjädern från ögonen utan rodna midt igenom sminket, om de högtidsdagarna befunne sig ansigte mot ansigte med den, som så illa tilltygat la haute volée, som Bellman, t. ex. i Fredmans 29:de Epistel: «Till de förnäma.« 
<sec/>
– (Schröderheim suckar) «Tyvärr går svenska akademien således miste om Sveriges största ryktbarhet bland skalderne!« 
<sec/>
– «Vidare i uppgiften af dina kandidater.« 
<sec/>
– «Hos baron Ehrensvärd sammanträflarsammanträffar så mycket utmärkt, att afgörandet är svårt, hvilkendera skickligheten hos honom är den mest öfvervägande. Hans teckningar hafva redan så högt värde, att efterverlden knappt lärer kunna uppväga dem med guld. Hans konstkärlek och konstsinne, hans fina och djupa omdöme göra honom lika mycket på snillets och smakens vägnar till en i alla afseenden behörig konstdomare, äfven hvad vitterhet beträffar. Han har bevisat denna behörighet i afhandlingen om «De fria konsters filosofi«. Någonting mera ursprungligt i stil och tankar söker man förgäfves, än hans «Resa till Italien«, och den «Underdånigste Promemoria« till Eders Maj:t sjelf, hvilken han aflemnade just då Ers Maj:t stod i begrepp att personligen taga konsternas hemland i ögonsigte, synes berättiga till förhoppning om en akademisk ländstol . 
<sec/>
– «Det der allt är icke så orätt. Men Ehrensvärd är för mycket egen i åsigter och framställningssätt. Han kunde som konstdomare innefatta en akademi för sig och göra de öfriges närvaro der öfverflödig. Åsigterna skulle icke stå väl tillsammans med mina öfrige akademisters, och framställningssättet är för litet akademiskt; det saknar rundning och prydnader; det är blomsterfattigt. – Nå, du synes bestört, Elis, öfver min utgallring. Bekymra dig ej derom. Mönstringen roar mig i alla fall. Fortfar!« 
<sec/>
– «Då snille ej ensamt blir nog, törs jag väl knappt nämna Lidner ..... 
<sec/>
– «Nej, nej! Den liderlige slyngeln, som oaktadt mina välgerningar stötte sig ohjelpligt med min oförgätlige Creutz, till hvilken jag skickade honom i 
<sec/>
Generalamiralen Ehrensvärd, död 1800, hette Carl August, äfvensom ministern i Paris, död 1805. Gustaf Ehrensvärd, hvilken var kammarherre hos Gustaf III, dog som minister i Berlin 1783. – I Biografiskt lexieoncon öfver namnkunnige svenske män förmäles (4:de bandet, 2:dra häftet, sidan 205): att generalamiralens enda barn, sonen Carl Albrecht August, dog 1832 den 25 November. Detta är en uppenbar irring. Generalamiralens son, grefve Gustaf Carl Albert August, f. d. kammarherre hos Sofia Albertina och chef för skånska dragonerne, lefver ännu (1840), gift, första gången med en dotter af general Adlercreutz, och efter hennes död, med presidenten friherre Kurcks enka, född Lilljencrantz. Baron Kurck dog af cholera morbus 1834. Paris. Lidner lefver ju nu här hemma nästan som lösdrifvare och har till och med varit anvärfd till soldat . Det är förbi med min nåd för honom. Jag vill ej ens mera höra nämnas den uslingen, som sätter en fläck på skaldeyrket.« 
<sec/>
– «Ja, den olycklige, den oförlåtligt lättsinnige, den fallne och förlorade!..... Och ändå ömmar mitt hjerta för den stackars menniskan; ändå lider jag af denna snillets förnedring; ändå vet jag, att min store och ädelmodige konung icke vredgas på mig, utan tvertom hyser ett fruktsammare medlidande än mitt för den yrande skalden.« 
<sec/>
Konungen går till chiffoniern, öppnar en låda, tar fram några dukater och lemnar Schröderheim. 
<sec/>
– «Tillställ honom dessa, Elis; men icke från mig, hör du! Den olycksfågeln må aldrig få veta från hvem detta lilla understöd kommit.« 
<sec/>
Schröderheim fattar hänryckt Gustafs hand och kysser den. 
<sec/>
– «Det finns blott en Gud och en Gustaf!...« 
<sec/>
– «Se så. Tillbaka till vår mönstring.« 
<sec/>
– «Den store häfdatecknare, som egnat särskild omsorg åt den store konungs historia, hvars minne den nya stiftelsen afser att i främsta rummet hedra, näst Ers Maj:ts eget – Hallenberg – torde kunna betraktas som sjelfskrifven till en plats i svenska akademien.« 
<sec/>
– «Sjelfskrifven, min kära Elis, är ingen! Det är just deruti fördelen ligger af hela inrättningen och hvarigenom den blir en prydnad och ett stöd för 
<sec/>
Historiskt. konungadömet. Det är godt och väl, att föremålet äger behöriga egenskaper som akademist; men det är i alla fall nåden, som skall framdraga, lifgifva och beskydda dem, det är konungsligt hägn, af hvilka de städse skola erfara sitt behof och sitt beroende. Det är just detta, som utgör borgen för andan och riktningen af skrifterna.« 
<sec/>
– «Unge Thorild, ehuru något uppbrusande, är en snillrik litteratör, som redan ådragit sig Ers Maj:ts höga uppmärksamhet ......« 
<sec/>
– (Faller in) «Men som aldrig får plats i min akademi, såvida han icke lägger bort sina brushufvudslater. Låt honom ifra för konungadömets bästa lika mycket, som han nu gör för sin såkallade frihet, så får man se huru det kan gå framdeles. Jag har på långt håll låtit ge honom en vink derom, men ännu åtminstone tycks han föredraga sina drömbilder. Det är de der otäcka amerikanska begreppen, som förfört och som skulle förrycka all ungdom här i landet, om jag ej gåfve ärelystnaden hos våra snillen en annan riktning. Dertill skall svenska akademien bidraga, både med sina ledamotsplatser och sina belöningar. Jag har ej längesedan nödgats tillrättavisa Stedingk och Fersen, som tjenade vid franska hären i Amerika och der fingo Cincinnatus-orden. Jag lät befalla dem att aflägga detta revolutionära tecken och skref sjelf till Stedingk: «att det «är stridande både mot mitt interesse och klokhet «att tillåta mina undersåter, isynnerhet personer som «äro utmärkte genom deras embeten och mina en«skilta tänkesätt, att bära och tro sig hedrade af ett «offentligt tecken af undersåtares lyckliga uppror emot «deras lagliga öfverhet, och isynnerhet ett uppror, «hvars orsaker och skäl voro så orättvisa och föga «grundade. Jag vet väl, att Amerika nu anses som «en sjelfständig stat och äfven min bundsförvandt; «men framgången, som kunnat gifva laglighet åt detta «företag, kan likväl icke rättvisa det. Då vi sjelfve «så nyligen kommit ifrån våra inhemska oroligheter, «att ännu frön torde finnas efter dessa fordna tvister, «anser jag det för min skyldighet att undanrödja «hvarje föremål, som kunde åter uppväcka dylika «begrepp. Detta är orsaken hvarföre jag förböd Ste«dingk, äfvensom jag förbudit grefve Fersen, att emot«taga och bära detta tecken af den amerikanska ar«méens orden. Jag kände icke då, att desse voro de «två enda af mina undersåter, som hade emottagit «denna orden. Jag skulle då genom min ambassa«dör hafva meddelat dem mina skäl, i öfvertygelse, «att de icke hade missbrukat det; men detta förtro«ende kunde icke äga rum för ett större antal. Jag «bad slutligen Stedingk vara trygg i anseende till det «intryck, hans förhastande kunnat göra på mitt sinne. «Jag försäkrade honom, att det var fullkomligen för«låtet, och att jag var rätt ledsen öfver den lilla obe«haglighet det orsakat honom, då jag satt honom i «nödvändighet att lemna en prydnad, han redan bu«rit.«  – Men nu tillbaka till mina akademister. Jag vill till punkt och pricka känna alla dina kandidater.« 
<sec/>
Ordagrant ur konung Gustaf III:s bref till sedermera fältmarskalken Stedingk, dateradt Rom den 26 Mars 1784, infördt i femte delen af bemälte konungs skrifter. 
<sec/>
– «Ers Maj:t har i sina stater en skald, något fri stundom, det är sannt, men qvick och ledig; den förste som gifvit oss svenska lustspel af egendomlig och ursprunglig art, bland hvilka till och med i Ers Maj:ts hof med nöje blifvit uppfördt «Tillfället gör tjufven.« Hallman är tillika en lycklig förlöjligare, och framlidne grefve Creutz sade sig heldre ha velat skrifva hans «Corpral Ölbom«, än sin egen «Zephis«. 
<sec/>
– «Hallman! Nej; ingalunda. Om han aldrig skrifvit något mer, än «Tillfället gör tjufven« och sina qvicka, men plumpa, förlöjliganden, så kan hända; men «Det underjordiska bränneriet« och «Bousaronerna«! En sådan författare passar ej till akademist och hans ruskiga lefnadsvanor ännu mindre.« 
<sec/>
– «Gud vet om jag då ens törs nämna författaren till «Kapten Puff eller Storprataren«, «Folke Birgersson till Ringstad«, «Michel Wingler«, «Mina tidsfördrif på gäldstugan«...... 
<sec/>
– (Konungen, afbrytande) «Kexell?.... Fy! De der herrarne stinka af bränvin så, att jag tycker mig känna lukten ända hit.« 
<sec/>
– «Den flitigaste och fruktsammaste författare i hela Ers Maj:ts rike är ofelbart Gjörwell .....« 
<sec/>
– (Faller in) «Men också den kärfvaste. Till akademist passar han icke.« 
<sec/>
– «Kärfheten är ett fel, som åtminstone ej lärer kunna förebrås den muntre Envallsson, som skrifvit: «Iphigenie den andra, eller de gamla grekiska historierna«; «Slotteröhlet, eller Kronfogdarne«; «Bobis bröllopp«, oberäknadt alla hans öfversättningar och efterbildningar, från «Konung Richard Lejonhjerta« och «Azemia, eller Vildarne«, ända ned till «Tunnbindaren«; «Savoyardgossarne«; «Den talande taflan« och «Figaros bröllopp«. 
<sec/>
– «Allt det der hör till det löjliga slaget; min akademi skall hålla sig endast till det allvarsamma. Dessutom är herr Envallsson notarius publicus. Huru tycker du väl, att en sådan skulle uppbära värdigheten af «en bland de aderton i svenska akademien«? 
<sec/>
– «Det finnes två med namnet Fant, af hvilka den ene med framgång försökt sig i «Öfningar af sällskapet Vitterlek« och i «Vitterhetsnöjen«; den andre, oberäknadt en myckenhet historiska arbeten för öfrigt, skrifvit ett utkast till den store konungs lefverne, hvars födelsedag Ers Maj:t utsett till årlig högtidsdag åt akademien.« 
<sec/>
– «Ingendera anstår mig. Den enes rim äro lika sträfva, som den andres prosa.« 
<sec/>
– «Lilljestråhle torde då knappt vara värdt att jag nämner?« 
<sec/>
– «Visst icke; ty äfven om hans sångmö vore lika täck, som hon nu i stället är pedantisk, finge han aldrig inträde i min akademi. Han är och blir en obotlig «Mössa«, och i deras sällskap ha ännu aldrig glädjen och behagen trifts.« 
<sec/>
– «Lannerstiernas vers äro visserligen ledigare, och såsom den der skänkt skådeplatsen «Qvinnorna och Förtroendet«, torde han kanske ej vara oförtjent af nådig uppmärksamhet och uppmuntran.« 
<sec/>
– «Hans språk är föråldradt: det är språkets föryngring, min akademi får sig ålagdt.« 
<sec/>
– «Elers’ sångmö har jag hört vinna till och med Ers Maj:ts eget höga bifall, och allmänheten har af henne emottagit: «Mina Försök«; «Mina Tårar«; och «Glada Qväden«. Hans beskrifning öfver «Stockholm«  tillskyndar honom en särkild och varaktig ryktbarhet.« 
<sec/>
– «Åh, ja ...... Men åtminstone dröjer det, innan ordningen kommer till honom. – Du håller dig ganska följdriktigt till den negativa sidan af kandidater. Jag har ingenting deremot; tvertom roar det mig. Har du ännu flere af det slaget?« 
<sec/>
– «Jag dristar ej afgöra, om Ers Maj:t räknar dit Ödmann, hvars frejdade litterära namn lika litet stadnat inom Upsala, som Norbergs inom Lund; men ingendera skulle vanpryda den lysande stiftelse, på hvilken Ers Maj:t nu är betänkt.« 
<sec/>
– «Men de skulle ge den ett alltför fornåldrigt utseende. I ett lärdt samfund, alltför gerna! men min akademi blir vitter. Det är blomman af snille och smak, jag vill samla kring min thron.« 
<sec/>
– «Lannérus har skrifvit en afhandling om orsakerna till sedernas förfall, hvilken vunnit både ett pris och allmänt loford .....« 
<sec/>
– «Låt så vara. Må han bli ledamot af samfundet Pro Fide et Christianismo; af svenska akademien blir han det icke.« 
<sec/>
– «Min sista och adertonde kandidat vore den bekante Lidén, ryktbar och berömd i så många afseenden.« 
<sec/>
– «Men hans skrifter äro icke af beskaffenhet, att åt författaren förtjena ett rum i akademien. – Din lista är således slutad. Nu kommer ordningen 
<sec/>
Tidssprånget erkännes opåmint. «Stockholm« utkom först 1800. till mig, att låta dig höra mitt beslut. Vid sidan af Höpken, Carl Scheffer, Hermansson och Fersen, sätter jag Oxenstierna och dig sjelf – Se så, ingen orimlig blygsamhet, Elis! Hela verlden vet och erkänner, att du förtjent din akademiska ländstol. Jag förlåter dig «Gustafva Gök«  för det nöje, du skänkt skådeplatsen uti «Fjäsken«. – Jag sätter der vidare Gyllenborg, Rosenstein, Botin, Adlerbeth, Kellgren, Celsius och biskop Wingård (småskrattande); jag säger med flit «biskop« Wingård, ty det är i egenskap af prelat, jag gör honom till akademist. Der har jag straxt tretton fullgode ledamöter, för hvilka hvarken jag eller akademien behöfver skämmas. Eller hvad tycker du?« 
<sec/>
– «Jag tycker, allernådigste herre! att med ett enda undantag, i afseende på hvilket det egna medvetandet säger, att nåd går för rätt, alla de öfrige på sätt och vis hafva rätt till den nåd, dem vederfares.« 
<sec/>
– «De öfrige fem låter jag er sjelfve välja; valen, väl förståendes, komma alltid att hemställas till min bekräftelse. Jag vill likväl icke lägga något band på er fria öfvertygelse. Om det passade sig så, att Armfelt och Leopold fästade er uppmärksamhet, så hade jag naturligtvis ingenting deremot.« 
<sec/>
Så passade det sig ock, naturligtvis. Med stor högtidlighet invigde Gustaf III den 24 April 1786 sin Svenska Akademi. Det var visserligen en litterär utmärkelse, att få en plats vid sidan af Oxenstierna, 
<sec/>
Schröderheim skref en begabbelse öfver «Gustaf Wasa«, och kallade den: Gustafva Gök. Gyllenborg, Kellgren, Leopold, Botin, Adlerbeth, Rosenstein; men hedern var lika stor att stadna utanför bland Bellman, Ehrensvärd, Hallenberg, Lidner, Thorild, Ödmann, Hallman, hvilka aldrig blefvo svenska akademister. 
<chapter/>
<chaptername>TrettiondeförstaKapitlet</chaptername>

<chaptername>TRETTIONDEFÖRSTA KAPITLET.</chaptername>

<sec/>
Bland Ladugårdslandets trädgårdar, på en liten täck kulle straxt invid Humlegården, ligger en nätt och vacker bostad, med angenäm utsigt, der den verksammaste och – isynnerhet mot slutet af Gustaf III:s regering – mest sysselsatte bland alla konungens embetsmän, i sin slägtkrets njöt några timmars hvila från öfverhopande mödor och själsansträngningar. Samtiden ansåg honom nästan för en trollkarl, med ögon af Odins korpar, med hjerta af granit – ett rykte, som redan på förhand injagade ångest hos dem, han ville utforska, och mer än en gång tillskyndade honom samma nytta, som ett par verkliga Odins korpar skulle hafva gjort. I skötet af de sina, vid stängda dörrar, eller i den doftande trädgården, då han visste sig vara i säkerhet för främmandes uppmärksamhet, mildrades strängheten i hans blick, hjertats frost tinade, och med en öm slägtfaders känslor och later öfverlät han sig åt det husliga lifvets stilla glädje. På embetsrummet, eller när han eljest visade sig å dragande kall, var han sluten, hemsk, frånstötande, fåordig, med volkanisk hetta, som i obevakade ögonblick bröt ut, under en antagen larf af isköld. De runda, svarta, djupt liggande, nästan orörliga ögonen blefvo som fastspikade på de föremål, der han lät sin fasta, lugna, allvarliga, genomborrande blick stadna. De håliga ögonlocken fördystrade den ännu mera. Ögonbrynen, svarta, täta, takformiga, slöto sig nära intill en panna, som, enligt fysionomikens reglor, utmärker illparighet, misstänksamhet och bitterhet, och passade fullkomligt in med hånet, som sväfvade kring mungiporna. Den gulbleka hyn, utan ringaste skiftning i rodnad, stack ännu mer utaf mot det pudrade, stelt ordnade håret. Hufvudet var fästadt på en lång hals, som åter hvilade på en reslig, mager kropp. Hans utseende kunde anses som typ för en venetiansk statsinqvisitor. Han ingaf samma skräck, han utvecklade samma egenskaper, han omgaf sig med samma ogenomtränglighet, under det han genomletade de innersta fållarna i andras hjertkamrar. Hans embete var äfven likartadt. Han var nemligen svensk polismästare, och namnet Johan Henrik Liljensparre har gått till efterverlden. Ingen bestrider honom att hafva varit sin plats vuxen: ingen, att hafva fyllt den bättre än någon af hans efterträdare: ingen, att säkerheten till person och egendom i hufvudstaden var större så länge han innehade befattningen, än någonsin sedermera; men, man har i sednare tider förändrat åsigter om behörigheten af de utvägar, han tillitade, att hämma brotten eller att komma deras verkstäder och upphofsmän på spåren. Om Liljensparre varit en polismästare af samma skrot och korn, som dem man i våra dagar sett hofvera i svenska hufvudstaden, hvilkas snille ligger i tumskrufvarna och hvilkas hela kraft består i hasselkäppen, så skulle hans förmåga upphört med den epok, då dylika medel oklandradt tillitades. Men naturen hade utrustat honom med sådana själsförmögenheter, att han förstått lämpa utvägarna efter förändrade omständigheter, och han skulle ofelbart hafva ersatt de förbrukade driffjedrarna med nya af oförminskad spänstighet. Liljensparre var konungskt sinnad, både af böjelse och erkänsla, ty Gustaf III hade gjort hans lycka; men han var också just derföre framför allt annat Gustafvian, både med hänförelse och allvar; och det var detta som störtade honom, när han 1792 ville sträcka spaningarna efter sin välgörares banemän äfven åt höjden. Visserligen erbödo Carl, vorden kung, och de, som gjort honom till kung, försoning, upphöjelse och verksamhet åt denna tillbakasatta skicklighet; men då han vägrade med oböjlig stolthet att någonsin hafva något att göra med förre hertigen af Södermanland, så hetsade man på Liljensparre denne alltför ryktbare Grewesmöhlen, om hvilken en hög person, som med honom stod i mycken beröring, yttrat: att han, (Grewesmöhlen) just för sådana hetsjagter på folk, som ådragit sig höga vederbörandes misshag, vore en dyrbar klenod. 
<sec/>
Vi vilja ej taga Liljensparre i försvar för öfverdrift stundom i nit och stränghet: vi vilja icke påstå, att den ju icke kunnat ännu mer urarta, om ej en hållhake förefunnits i hans förmans, öfverståthållaren, riksrådet Sparres ädla tänkesätt och mensklighet; men betraktar man med oväld de förhållanden, under hvilka Liljensparre verkat, äfvensom följderna af denna hans verksamhet, så torde mycket ur räkningens debet få öfverflyttas från polismästarens slippriga lydnadspligt till tidens ställningar och förhållanden. 
<sec/>
En dag, efter slutade göromål och intagen middag, då Liljensparre slagit alla tankar på sina obehagliga embetsåligganden ur hågen och vänligt skämtade med de sina, kom en befallning från slottet, att han skulle inställa sig hos konungen klockan 11 instundande afton. Under det befallningen afhördes, svaret lemnades och den utskickade var tillstädes iakttog polismästaren det kärfva lugn, det isande allvar, det afmätta och förbehållsamma sätt att vara, hvarmedelst han städse höll enhvar på afstånd från sin person; men otvungenheten och det glädtiga skämtet återkommo så snart han affärdat konungens bud. 
<sec/>
På utsatt tid stod Liljensparre i konungens audiensrum och blef, efter en korrt väntan, insläppt i kabinettet. 
<sec/>
Med vänligt småleende besvarade Gustaf polismästarens djupa bugning; men bragtes nästan i förlägenhet och kastade skygga blickar kring sig, då dennes mörka, genomträngande ögon, frågande, träffade konungens. 
<sec/>
– «Foi de gentilhomme, kära Liljensparre, tror jag icke, att du försöker genomskåda mig. Du läser mina tankar, för att spara mig besväret att tolka dem.« 
<sec/>
– «Med Eders Maj:t skulle ett sådant försök aflöpa fruktlöst. Det var en tid, då jag hyste det förmätna tillit till min smula vana och menniskokännedom, att kunna tillämpa dem äfven på min store konung. Men Icari vingar höllo, tills han kom i solens grannskap, och min förmåga strandade, då jag djerfdes lyfta mina ögon till höjden af Eders Maj:ts thron.« 
<sec/>
– «Likväl skulle jag ingenting ha emot, om du vid detta tillfälle gissade min mening. Du sparade mig då bryderiet att kläda i ord hvad du kanske är benägen att anse för en svaghet, för rentaf vidskepelse.« 
<sec/>
– «Dessa begrepp, sammanställda med Eders Maj:t, innefatta en motsägelse. Der vanliga menniskor drifvas af vantro, vore sannolikt konung Gustaf III:s steg ledda af ett högre forskningsbegär.« 
<sec/>
– «Bravo! jag slår vad att du åtminstone till hälften gissat min afsigt. Det kan man kalla en polismästare comme il y en a peu. Din siarekonst kom mig nu rätt väl till pass; jag är straxt mindre brydd att gå rakt på saken. Således, korrt och godt: känner du en viss mamsell Arfvidsson?« 
<sec/>
– «En af det namnet har jag ansett för en embetspligt att känna och följa med min uppmärksamhet.« 
<sec/>
– «Säkert densamma! Hon har reda på det förflutna lika väl som du; läser i det tillkommande, som trots någon bland Gamla Testamentets profeter; spår i kort, i kaffe, i sprit, i allt hvad man behagar.« 
<sec/>
– «Så påstås det åtminstone.« 
<sec/>
– «Jag har om henne hört alldeles otroliga saker, och jag vill sjelf öfvertyga mig om förhållandet.« 
<sec/>
– «Jag skall låta förständiga henne att inställa sig när och hvar Ers Maj:t befaller.« 
<sec/>
– «Hon känner då dig?« 
<sec/>
– «Icke mig; men den myndighet, Ers Maj:t täcks förläna mig.« 
<sec/>
– «Huru hänger dermed ihop?« 
<sec/>
– «Hennes hemlighetsfulla sysselsättningar, det uppseende de gjorde och det tillopp, hon fick, togo min uppmärksamhet i anspråk. Det var min pligt att bevaka, det hon ej blefve ett redskap uti illasinnades händer till Eders Maj:ts, allmänhetens eller enskiltes förfång och skada. Jag skulle förvisat henne från hufvudstaden, eller åtminstone förbjudit henne att fortfara med sina förutsägelser, i stället att som hittills blott iakttaga hennes uppförande, de planer hon sjelf spinner, eller som spinnas kring henne, om jag ej kommit i erfarenhet af, att hon står under mäktigt och högre beskydd.« 
<sec/>
– «Hvad skall det heta, min herre? Ni talar om «högre« beskydd, och förr än nu har jag knappt tänkt på den menniskan, som jag dessutom aldrig sett.« 
<sec/>
– «Icke Ers Maj:t; men de förnämare kretsarna och hela hofvet, af begge könen, besöka henne flitigt, till och med Hennes Maj:t Drottningen .....« 
<sec/>
– (Faller in) «drottningen, säger du!« 
<sec/>
– «Ja, Ers Maj:t. Drottningen hade skickat efter henne häromdagen. Hon lät svara, att den dröm, Hennes Maj:t haft föregående natten, säkert skulle slå in, men att hon hvarken kunde uttyda den eller spå annorstädes, än i sitt eget hus, emedan den ande, af hvilken hon får sina ingifvelser, öfverger henne så snart hon går hemifrån. Drottningen blef både öfverraskad och bestört öfver svaret. Sannolikt hade någon kammarfru förrådt drömmen åt mamsell Arfvidsson. Förklädd, begaf Hennes Maj:t sig sedermera till henne, och jag har anledning att tro drottningen lika belåten med qvinnans utsagor, som hon med Hennes Maj:ts frikostighet . 
<sec/>
– «Förvånande!..... Högst förvånande!..... Derom har min gemål ej nämnt ett ord för mig .... Det är af min polismästare jag först blir underrättad om hvad som tilldrar sig i min egen borg, bland mitt eget hus! – Du säger då, att tilloppet i öfrigt hos henne är ansenligt?« 
<sec/>
– «Så stort, Ers Maj:t, att, för att åtminstone utestänga de ringare och obemedlade klasserna, jag låtit antyda henne, att i inträdesafgift fordra en dukat personen . Hon borde redan varit rik, om hon icke sannolikt nödgades kasta bort stora summor, för att af betjening och andra komma i besittning af enskilta kretsars hemligheter, dem hon sedermera ger ut för uppenbarelser och spådomar.« 
<sec/>
– «Du dömmer henne hårdt, kanske obilligt; i alla fall är det din pligt som polismästare, att misstro allt och alla, både andar och menniskor. Imedlertid vill jag se henne med mina egna ögon. Tror du, att hon känner mig?« 
<sec/>
– «I hvilken vrå af verlden är Gustaf III icke känd: hvilken varelse bland Ers Maj:ts lyckliga folk känner ej sin store konung?« 
<sec/>
– «Jag skall då maskera mig. – Hvar bor hon?« 
<sec/>
Historiskt. 
<sec/>
Historiskt. 
<sec/>
– «I en liten enstaka malmgård på norr, icke långt från Belle Vue. – Men värdes nådigt upptaga min fråga: Ers Maj:t blir väl icke ensam vid sitt besök?« 
<sec/>
– «Huru så? Fruktar du något försåt?« 
<sec/>
– «Det är alltid min skyldighet att vara vaksam; och i detta fall står jag till ansvar inför samtid och efterverld.« 
<sec/>
– «Men jag, jag fruktar aldrig. En kung vara rädd! Fy, lagman Liljensparre! Det gränsar ju till förolämpning. En enda person till mitt sällskap, för att hafva någon att tala med och ej dö af ledsnad under vägen, är allt hvad som anstår mig: Armfelt, till exempel.« 
<sec/>
– «Baron Armfelt är som barn i huset hos mamsell Arfvidson.« 
<sec/>
– «Armfelt?..... Derom har han icke nämnt för mig ett enda ord. Men är du säker på hvad du säger?« 
<sec/>
– «Så säker, Ers Maj:t, att jag kan framte öfvertygande bevis. – Vågar jag likväl underdånigst bönfalla, att Ers Maj:t täcks icke uppgifva mig som sagesman, efter baron Armfelt sjelf ej yppat förhållandet.« 
<sec/>
– «Lita på min tystlåtenhet. – Då således mina närmaste rådfråga sibyllan, är det ett skäl mera för mig att göra hennes bekantskap. – Armfelt är förmodligen ej den enda person af betydenhet, som offrar på hennes altare?« 
<sec/>
– «Mina förteckningar utvisa hundratals. Ur minnet kan jag blott upprepa några: grefvinnorna Brahe, Löwenhjelm, Jeanette Hamilton och Aurora De Geer; riksrådet grefve Oxenstierna, generalamiralen Trolle, amiralen baron Ehrensvärd ......« 
<sec/>
– (Faller i talet) «Ehrensvärd också! Jag måtte säga: det stegrar i hög grad min nyfikenhet. – Står De Besche äfven på din lista?« 
<sec/>
– «Nej, Ers Maj:t.« 
<sec/>
– «Bra. Han skall då bli den, som gör mig sällskap. – Hvilken tid på dygnet öppnas Pythias tempel?« 
<sec/>
– «Från nie om aftonen till fyra på morgonen.« 
<sec/>
– «Rätt så. De Besche skall beställa någon timma åt oss, då vi kunna få vara på egen hand i vårt nya Delphi; ty ogerna skulle jag der sammanträffa med mina kära undersåter. – En sak till: jag behöfver en cicerone. Jag skall skicka till dig en af mina kammartjenare, Gliedberg eller Wachlin, som du låter underrätta om sibyllans bostad och vägen dit; men så att ingen obehörig gissar anledningen. Du förstår mig väl?« 
<sec/>
– «Fullkomligt, Ers Maj:t.« 
<sec/>
– «Farväl då för denna gången, kära Liljensparre!« 
<sec/>
Polismästaren afträdde. 
<chapter/>
<chaptername>TrettiondeandraKapitlet</chaptername>

<chaptername>TRETTIONDEANDRA KAPITLET.</chaptername>

<sec/>
I det af kronan inköpta In de Betouska huset vid Slottsbacken var Stockholms poliskammare den tiden förlagd. Lagman Liljensparre höll der en förmiddag som bäst på med undersökningar, när konungens kammartjenare Gliedberg anmältes. Polismästaren lät föra honom in uti sitt enskilta förmak, dit han, sedan det för hand varande målet blifvit afslutadt, sjelf gick in från embetsrummet. Det var icke å någondera sidan en ny bekantskap som nu gjordes. Konungens kammartjenare hade städse ej blott fritt tillträde hos, utan äfven månadtliga föräringar af Liljensparre, hvilken de underrättade om allt hvad de visste, rörande tilldragelserna inom konungaborgen, personer som der gjorde sina uppvaktningar, konungens yttranden vid på- och afklädningen, med mera dylikt. De öfriga kungliga personernas betjening stod i samma förhållande till polismästaren. 
<sec/>
Sedan Gliedberg gjort sin vanliga berättelse om hvad som förelupit på slottet föregående dagen, och emottagit de underrättelser, han behöfde, för att ledsaga konungen till spåqvinnan, frågade Liljensparre, om han kunde så tidigt lemna underrättelse rörande konungens klädsel och öfverplagg, när han begåfve sig till mamsell Arfvidsson, att Liljensparre kunde hinna meddela beskrifningen till sina underordnade, medan konungen vore på vägen? 
<sec/>
Kammartjenaren utfäste sig att i detta afseende göra sitt bästa, med tillägg, «att då konungen spat«serade incognito, brukade han vanligen, som lagman«nen sjelf redan visste, en neapolitansk slängkappa «af brunt kamelott samt en rund hatt, med vida, «slokiga, nedhängande brätten. Hans vanliga mask «vore en svart halfmask med skägg.« 
<sec/>
Liljensparre öppnade en af lådorna i en pulpet, som stod mellan fönstren i rummet, och framtog två dukater och två bandrosor af hvita sidenband, en större och en mindre, samt gaf alltsammans åt Gliedberg. 
<sec/>
«Det ena är en liten uppmuntran till påpasslighet, det andra rör en åtgärd, som ni med yttersta noggrannhet måste vidtaga, när Hans Maj:t beger sig åstad till mamsell Arfvidson« – yttrade polismästaren, i det han räckte dukaterna och bandrosorna åt Gliedberg, hvilken djupt bugande emottog begge delarna. – «Af dessa fäster ni den stora utanpå kragen af konungens kappa, mellan axlarna; och den lilla, på samma ställe på den rock eller jacka, Hans Maj:t har inunder, så att han, med ett ord, aldrig må vara utan en af dessa bandrosor, antingen han behåller kappan på sig eller kastar den utaf sig. Förstår ni min mening?« 
<sec/>
– «Ja, herr lagman, och det skall ske,« svarade kammartjenaren och gick. 
<sec/>
En duglig chef omgifver sig alltid med förmågor och skickligheter, och sådana voro polisbetjenterne under Liljensparren. Han hade till olika värf indelat dem hvar efter sina egenskaper och derefter gifvit dem namn, hvilka inom dem utgjorde ett slags ordenshemlighet, och tillika tjenade dem till igenkänningstecken, när de ej ville upptäckas af någon utom skrået. Sålunda hette den listigaste «räf«, den starkaste «björn«, den djerfvaste «lejon«, den skarpsyntaste «falk«, den vaksammaste «stårk«, den vigaste «ekorre«, den ihärdigaste «myra«, o. s. v. 
<sec/>
Så snart Gliedberg gått, ropade polismästaren in sin pålitligaste gevaldiger. 
<sec/>
«Hör på, Dogg,« – sade han till honom – «du söker ut tjugu af vårt bästa folk och sprider dem, obemärkt beväpnade, i trakten mellan Ingemarshof och Belle Vue, der de, utan att flocka sig och göra buller, uppehålla sig från klockan nie på aftnarna till fyra på morgnarna, från och med i qväll, tills jag ger vidare befallning. J gifven noga akt på tre personer, som begifva sig till mamsell Arfvidsson, af hvilka en, sannolikt insvept i en brun slängkappa och på hufvudet en rund slokig hatt med nedhängande brätten, i alla fall har en hvit bandros fästad på kappkragen, äfvensom nära nacken på det plagg, han bär inunder, om han kastar kappan af sig. Dessa personer tagen j uti försvar mot hvarje förolämpning, hvarje öfverraskning, hvarje anfall, ehvad de äro angripande eller förfördelade, och det af och emot hvem det vara må. Skulle man öfverfalla dem med större styrka, än att j tron eder kunna skydda alla tre, så bryn eder endast om honom med hvita bandrosen, och HONOM försvaren j med lif och blod till siste man, utan att likväl fråga efter hans namn, såvida han ej sjelf ger sig tillkänna. Märken j eder vara på väg att blifva öfvermannade, så gören j, dock i högsta nödfall, larm och kallen till hjelp eho som är till hands. Räf, Björn och Ekorre gå in i huset hos mamsell Arfvidsson, underrätta henne, att det sker på min befallning, och hålla sig der dolde från ½ 9 hvarje afton, tills herrn med hvita bandrosen varit der och så länge han är hos henne. Hon får likväl ej låta märka det ringaste om deras dervaro för någon menniska. Lejon, Falk och Stårk stryka omkring utanför huset och gifva akt på alla, som nalkas medan herrn med hvita bandrosen och hans sällskap äro derinne. En häst skall imedlertid stå sadlad vid Ingemarshof, och i samma ögonblick, de nu omtalta personerna bli synlige, skickar du mig derom underrättelse med ett ilbud, som spränger af allt hvad hästen förmår springa. Dessutom och intill dess de varit hos mamsell Arfvidsson samt återvändt från henne, inberättas till mig hvarannan timma om något och hvad som tilldragit sig i hennes grannskap.« 
<sec/>
– «Alltsammans skall efterkommas till punkt och pricka efter nådig lagmans befallning,« svarade polisgevaldigern och gick. 
<sec/>
«Jag vill bjuda till att följa hertigen af Södermanland på spåren och vaka för kungens säkerhet – tänkte Liljensparre vid sig sjelf, i det han läste igen pulpeten. – «Kungen har ett otidigt mod och är förvägen; det är derpå Hans Kongl. Höghet räknar. Vänta bara, min prins, ni blir väl också en gång mogen! Min omtanka skall imedlertid godtgöra kungens oförsigtighet.« 
<chapter/>
<chaptername>TrettiondetredjeKapitlet</chaptername>

<chaptername>TRETTIONDETREDJE KAPITLET.</chaptername>

<sec/>
Den för svenska grenen af Holstein-Gottorpiska huset betydelsefulla Mars månad hade ingått. Nedanets mörka flor var utbredt öfver fästet, beströdt med milliarder tindrande stjernor, hvilkas milda, skälfvande ljus framställde föremålen i ett halfdunkel, som gaf dem ett spöklikt utseende. Hufvudstadens gator tycktes hvimla af vandrande skuggor, i täta flockar inom broarna i staden och på de mest besökta gatorna å malmarna, men allt glesare och glesare ju längre bort man kom i förstäderna. 
<sec/>
En qväll klockan kring 10 stadnade en täckt hyrvagn vid Ingemarshof. Det var en af dessa gammaldags hyrvagnar, om hvilka man nu för tiden har svårt att göra sig en föreställning. Den höga, skåpformiga korgen, med sina stora fönster på vagnens halfva höjd och sina insvängda vagnsdörrar, med klumpiga, utböjda fotsteg, som ej kunde skjutas hvarken fram eller tillbaka, invändigt klädd med rödt schagg, ursprungligen med prässade grannlåter, som nu voro till hälften bortnötta, hängde på remmar mellan ett åbäkeligt underrede, som förr varit gult, liksom korgen grön, men begge dessa hufvudfärger hade numera öfvergått i skiftningar, hvilkas grundton målaren skulle haft svårt att urskilja. De oformligt grofva hjulen, höjande sig ett godt stycke upp emot korgen, ehuru på afstånd från den, vältrade sig, bullrande och gnisslande, öfver gatustenarna och förorsakade en sådan skakning, sådana stötar, att körsvennen på den höga kuskbocken, hvilande på fyra grofva stolpar, hoppade, som derest han blifvit upphissad i en vippgalge. Inuti detta oskapliga åkdon befunno sig tre personer, som af vagnens guppningar skakades så om hvarandra, att de två, som sutto rätt fram, nästan lika ofta lågo framstupa på baksätet, och den, hvilken åkte baklänges, slängdes i de andres knän. 
<sec/>
Vid det matta skenet från en talgig lykta, fästad öfver inkörsporten till Ingemarshof, stego de ur vagnen. Den, som åkt baklänges, liqviderade hyrkusken och tillsade honom, att icke köra bort, utan dröja på samma ställe tills de kommo tillbaka, då han tillika skulle få både väntpenningar och drickspenningar. Han lofvade, och de tre, som stigit ur vagnen, fortsatte nu sin väg till fots. 
<sec/>
Den som åkt baklänges, men nu gick förut, var klädd i blå lifrock, med vanlig rund hatt och höll i handen en tjock knölpåk. De begge andre alldeles lika, enligt den beskrifning, läsaren såg göras hos polismästaren. Begge buro sådana halfmasker för ansigtet, som der omförmältes; men bakpå den enes rockkrage var en hvit bandros fästad. 
<sec/>
– «Foi de gentilhomme, kära Göran, jag någonsin förr varit ute för en dylik färd; mina ben äro ömma, som hade jag legat på sträckbänk, och tänderna skallrade, som tangenter på ett klavér. När jag för fjorton år sedan förböd tortyr i mitt rike och anbefallde förstörandet af alla pinoredskap, sväfvade jag i okunnighet om det, som kallas «hyrvagn«. Nu vet jag hvad en sådan vill säga, och skall bli betänkt på, att afskaffa äfven detta slags tortyrinstrument.« 
<sec/>
– «Jag föreställer mig, att det är ett prof vi genomgått, innan vi slippa in hos sibyllan, och betviflar, att den «Förskräcklige Brodern« hos Frimurarne eller i Helenæ-orden kan hitta på något mera ohyggligt, än detta.« 
<sec/>
Imedlertid nalkades man porten till ett litet hvitt envåningshus, med ett par fönsterlufter i en vindskappa, beläget på en liten bergsklint. 
<sec/>
– «Har du märkt, Göran, huru alltsedan vi stego ur vid Ingemarshof varelser här och der framskymtat, hvilkas antal växt här uppe i grannskapet af byggningen? Jag undrar om det är menniskor eller andar?« 
<sec/>
– «Ja, visst har jag märkt det. Jag just ryser vid åsynen af dessa vandrande skepnader, som bara blänga på oss, utan att yttra ett ord.« 
<sec/>
Man var nu vid porten af det beskrifna huset. Några slag med portklappen tillkännagåfvo afsigten att slippa in. 
<sec/>
Det dröjde likväl. Klappningarna förnyades. 
<sec/>
Nu hördes på gården några långsamt framskridande steg, afbrutna under den gåendes anfall af torrhosta och beledsagade af morrande och gläfs af en hund, som åtföljde den gående. 
<sec/>
«Hvem är det?« frågade en pipande qvinnoröst innanför porten. 
<sec/>
– «Ett par herrar, som önska slippa in« – svarades utifrån. 
<sec/>
– «Hvem söker herrarne?« 
<sec/>
– «Mamsell Arfvidsson.« 
<sec/>
En nyckel skramlade i låset; gångjernen gnällde; porten öppnades; våra fotgängare inträdde på en rymlig gård, der de mottogos af en gammal dverglik, enögd och haltande piga och en stor svart lurfvig hund, hvars gnistrande ögon och hvita tänder manade de inträdande till foglighet. Gumman höll i ena handen en repstump, fästad kring djurets hals, och i den andra en lykta, öfverdragen med hinnor i stället för glas. «Hut, Mante!« pep hon till hunden, som temligen ovänligt tycktes vilja afvisa de ankommande, dem hon förde öfver gården till byggningen. Vid det obetydliga skenet från lyktan, förstärkt af den stjernljusa qvällen, blefvo de varse på gården en myckenhet träd, hvilkas nu kala grenar svårmodigt lånade sig åt den kyliga nattvindens bitande skämt. 
<sec/>
Framkomne till byggningen, slog den gamla qvinnan tre starka slag på porten, hvarvid ett lika otäckt som ovanligt oljud uppstod innanföre i förstugan. Efter ungefär en minuts väntan hördes någon gå i en dörr, och en klar fruntimmersröst derinne frågade hvem det vore? 
<sec/>
«Främlingar, i rätta ärenden stadde,« svarade gumman utanföre. 
<sec/>
I ögonblicket sprungo begge portarna upp. Förstugan, der våre herrar nu inträdde, var uppfylld af burar, hvilkas befjädrade fångar, dem hvarken naturen ärnat eller konsten mäktat göra till sångfåglar, fortforo med sina skärande, missljudande läten. En hornuf, en uggla, en korp, en kråka och en skata sökte öfverrösta hvarandra, tills matmodern med sträng ton utropade: «tyst, förtappade!« De arma bevingade i sina häkten tycktes känna herrskarinnan och hennes välde; ty de lydde, ruskade fjädrarna och tystnade. 
<sec/>
Fruntimret, som utträdde i förstugan, var långt och magert, med insjunkna kinder, stora, håliga, blågrå ögon, smutsgrå hy, spetsig haka, uppstående näsa med stora utspända näsborrar, långlagdt ansigte och en mycket tillbakaliggande panna, tecknad med en mängd orediga, djupa, hvarandra korsande fåror. Högt öfver ögonen sväfvande ett par korrta, täta, ojemna, gråsprängda ögonbryn. På hakan, äfvensom i pannan, hade hon en brun vårta, bevuxna med borstigt hår. Läpparna, tunna och blåaktiga, slöto sig så tätt intill tandraden, att man ej blef densamma varse ens när hon öppnade munnen. På den långa, knotiga halsen och kring tinningarna slingrade sig de svällda blå ådrorna lika ormar, hvilka knippvis slagit sig ned på hennes magra händer med långa fingrar och spetsiga naglar. 
<sec/>
Vi lära knappt behöfva för läsarens upplysning tillägga, att detta var sibyllan mamsell Arfvidsson. Endast ännu några ord om hennes drägt. Den bestod i en fotsid grå kamlottsklädning, igenfästad ända upp till halsen. Kring lifvet en gördel af svart saffian, tillknäppt med ett stort aflångt silfverspänne. Hennes långa, gråsprängda hår var tillbakastruket från pannan och hängde i långa stripor ned öfver axlarna. Kring halsen bar hon en länk af lavaperlor, hvarvid var fästadt ett elfenbenskors, som hängde ned på bröstet. I stället för skor nyttjade hon halfstöflar, som äldre förnäma fruntimmer förr brukade. 
<sec/>
Läsaren behagade erinra sig, att två af de personer, som nu inträdde hos mamsell Arfvidsson, voro maskerade. 
<sec/>
I samma ögonblick, hon blef dem varse, böjde hon ena knäet mot golfvet, fattade den ene maskerades hand, kysste den och yttrade: «Hvi vederfares «mig den äran, att en stor och nådig konung träder «öfver min ringa tröskel? Sjufallt hälsad och väl«kommen Sveriges store Gustaf!« 
<sec/>
Konungen, öfverraskad och brydd att vara igenkänd , drog undan sin hand, gaf sibyllan en vink att stiga upp och skyndade ur förstugan in uti ett rum, hvartill han sjelf öppnade dörren. De Besche och mamsell Arfvidsson följde honom; Gliedberg stadnade qvar i förstugan. 
<sec/>
Rummet, äfvensom tvänne angränsande, till hvilka dörrarna stodo öppna, voro anständiga och snygga, men hvarken prålande eller vidunderligt utpyntade. Så snart konungen kommit in i kammaren, kastade han af sig hatt, mask och kappa. De Besche gjorde på samma sätt. 
<sec/>
Sedan konungen, forskande, sett omkring sig och noga betraktat hvarje föremål i de af två ljus i hvardera upplysta rummen, satte han sig på soffan i det yttre, antog en fryntlig uppsyn och sade: 
<sec/>
– «Det förvånande prof, ni redan lemnat mig af er skicklighet, mamsell Arfvidsson, äggar min åtrå att få se hela er förmåga utvecklad. Gör mig derföre det nöjet och låt mig höra edra förutsägelser. Glöm en stund att ni har konungen hos er, och var lika obesvärad i ert föredrag, som derest det gällde den ringaste bland mina undersåter.« 
<sec/>
– «Ers Maj:ts vilja är min lag;« – svarade sibyllan – «likväl nödgas jag då gå upp i min cell 
<sec/>
Historiskt. och bedja Ers Maj:t göra mig sällskap dit, oaktadt trappan är något besvärlig. Ifall Ers Maj:t så önskar, kan den andre herrn alltför gerna följa med.« 
<sec/>
– «Åh nej! Det behöfs icke. Jag anförtror mig helt och hållet åt er, mamsell Arfvidsson. När en riddare ställer sig under ett utmärkt fruntimmers beskydd, är han alltid i säkerhet. Om ni har någon bok, så kan den der herrn fördrifva tiden med läsning, medan vi begge vexla förtroenden (med tonvigt), som jag också hoppas må blifva förtroenden endast oss emellan.« 
<sec/>
– «Derpå ger jag Ers Maj:t ett heligt löfte. – Men mitt bokförråd är ganska inskränkt, och får icke vara stort. Herrn finner böckerna i det lilla hörnskåpet i nästa rum. Nyckeln sitter i dörren på skåpet.« – (Vändande sig till konungen:) «Är Ers Maj:t redo?« 
<sec/>
– «Ja.« 
<sec/>
Sibyllan, som hittills i tal, ställning och åtbörder visat konungen den djupaste vördnad, antog på en gång en helt annan hållning. Hon blef rak, höjde hufvudet, kastade spotska blickar, krökte läppen till hån, fattade snöret till en klocka och ringde. Genast delade sig tapeten i ena ändan af rummet, och en lönndörr sprang upp till en trång spiraltrappa, som ledde till rummen i vindskappan. Temligen vårdslöst och nästan befallande ropade hon till konungen: «Följ mig!« och gick sjelf förut uppför trappan. Gustaf följde henne i hamn och häl. De Besches oroliga blickar ledsagade dem; men sedan både spåqvinnan och konungen befunno sig i trappan, som upplystes af ett svagt lampsken, tillslöts lönndörren ånyo, liksom af en osynlig hand. 
<sec/>
«Det här äfventyret bland alla andra kan hitta på att bli rätt trefligt;« – mumlade lifpagen vid sig sjelf, i det han begaf sig till rummet med det anvisade hörnskåpet – «tant va la cruche à l’eau«...... 
<sec/>
Misslynt slog han igen skåpdörren, sedan han genomögnat titelbladen på de få der befintliga böckerna: «Johannis uppenbarelse, med uttydningar, af en anonym« – «Konsten att förlänga lifvet flera hundra år, af Aurelius Philip Theophrastus Bombastus Paracelsus von Hohenheim« – «Den Heliga Brigittas andesyner och uppenbarelser« – «Speculum vitœ humanœ«; «Prognostica för 16 år«; «Berättelse om Cometer«; och «Undervisning om vädersolar«, allt af Sigfrid Aron Forsius – samt «Astrologiska arbeten af Michaël Nostradamus«, densamme, om hvilken öljandeföljande disticon blef skrifvet: 

«Nostra damus, cum falsa damus, nam fallere Et cum falsa damus, nil nisi Nostra damus.« 
<sec/>
«Herrlig läsning, hänryckande tidsfördrif!« – fortfor De Besche för sig sjelf. – «Om kungen blir lika angenämt sysselsatt och finner sig lika belåten som jag, så är det dussin dukater just väl använda, som han kastar åt denna aldrasomsötaste trollpacka.« 
<sec/>
Tiden blef honom lång. Sedan han gått sig trött fram och tillbaka på golfvet, kastade han sig på en soffa, begynte gäspa – och insomnade. Han vaknade först af ett sakta slag på axeln. Det var konungen, som stod bredvid honom. Mamsell Arfvidsson, hvilken nu återtagit hela sitt första vördnadsfulla sätt att vara, hade stadnat ett stycke bakom konungen. 
<sec/>
De Besche spratt upp och gjorde sin ursäkt, hvaråt sibyllan, som anat en sådan verkan af sitt bokförråds tillitande, smålog. Gustaf vände sig nu till henne, tog upp ur sin västficka en liten penningepung, späckad med dukater, och lemnade henne, yttrande: «Farväl, för denna gången, mamsell Arfvidsson! Jag påräknar er tystlåtenhet, äfvensom ni kan räkna på mitt beskydd och bevågenhet.« 
<sec/>
Sibyllan böjde ett knä mot golfvet, fattade och kysste konungens hand, reste sig derefter upp och besvarade med stolt likgiltighet lifpagens afskedshälsning. De togo nu på sig masker, kappor och hattar samt möttes i förstugan af kammartjenaren, som under väntningen blifvit anvisad ett litet sidorum. Gumman, som öppnade porten, medförde ej nu den svarta pudeln; i stället ledsagade mamsell Arfvidsson sjelf sin höga gäst och hans sällskap till porten, der hon, med en djup nigning, tog slutligt afsked. 
<sec/>
Under vägen till Ingemarshof yttrade våra fotgängare icke ett ord. Innan de ännu hunnit dit, dundrade emot dem den tungt insomnade hyrkuskens snarkningar. De Besche och Gliedberg hade mycket besvär att få honom vaken och sansad. När det ändtligen lyckats, foro de åstad samma gator som några timmar förut. Vid grefve Pehrs hus lät konungen vagnen hålla, steg ur, lät kammartjenaren göra upp liqviden med kusken, tog lifpagen under armen och gick till slottet uppför dess lilla trappa och vidare garderobsvägen i sina smårum. De Besche tillsades stadna i sängkammaren, medan konungen gick in i sitt arbetsrum. Under några hastiga slag fram och tillbaka på golfvet, talade han halfhögt med sig sjelf: 
<sec/>
«– – –  Akta er för Pechlin! – – –  Lita på Toll! – – –  Det der visste jag ju förut? – – – Ja; «men var försigtig i hvad ni företar er med Pechlin.« – – –  Det syftar ofelbart på det åtal, jag ärnat låta anställa mot honom, och för hvilket jag skickat min justitiekansler till Calmar, att samla angifvelser. – – –  Jag måste antyda Wachtmeister att gå försigtigt till väga.« – – –   
<sec/>
Sätter sig vid arbetsbordet och skrifver: 
<sec/>
«Jag kan inte nog berömma den försigtighet, som «grefven visat. Pechlin är en så farlig man, att man «ej bör röra honom, om man ej har fulla lagliga skäl «att aldrig släppa honom mer; och af hvad jag af «grefvens rapporter inhemtat, finner jag ej hans upp«förande vara så brottsligt, att någon process, hvilken «med en dom skulle declarera honom som criminel «af lèze-majesté, kan honom göras. Jag har en gång «haft denna oroliga själ i mina händer, och om jag «då velat, hade hans hufvud kunnat ligga för hans «fötter; men jag trodde mera enligt med den lycka «jag hade haft att sluta revolutionen af den 19 Au«gusti 1772 utan blodsutgjutelse, att ock släppa en «man, hvilken, ehuru brottslig han hade varit emot «hela mitt hus, då var utan värn i mina händer, och «att det var endast på det sättet jag kunde visa min «erkänsla mot det Högsta Väsendet, hvars outransak«liga beslut tillåtit mig att frälsa mitt fädernesland, «utan att stänka mina händer med blod. Sedan denna «tiden har jag ock varit nog lycklig, att ingen sådan «oro sig yppat, som tvungit mig att låta något blod «rinna. Allt detta har styrkt mig i den föresats, att, «hända hvad som hända vill, ej på sådant sätt straffa «mina brottsliga och oroliga undersåtare; men denna «föresats hindrar mig ej att på allt sätt sätta dem ur «stånd att både göra riket och sig olyckliga, och att «indraga andra i deras fara. Derföre är jag af den «tanken, att man kan ej nog följa Pechlin på spåren, «och att grefven, både med penningar och de utvägar «han bäst finner, följer hans gerningar och söker att «samla upplysningar och bevis, som kunna vara nö«diga att tygla denne orolige man. Eljest finner jag «ingenting att kunna föreskrifva grefven, än att: 1:o «följa alla Pechlins göromål och samla alla de skäl «och omständigheter som ock upplysningar, som kunde «göra hans process; 2:o ej röra hans person, förr än «jag sjelf kommer på stället; 3:o samla alla bönder«nas klagomål, på det, då grefven råkar mig, man «kan skilja de rättmätiga till hvilka de böra njuta «rätt, och att man kan afslå de orättmätiga, så att «bondhopen må finna, då jag råkar dem, att jag är «både rättvis och ferm.«  
<sec/>
Skrifver under brefvet och förseglar det. 
<sec/>
«Se så, nu har jag ju varit försigtig i mina förehafvanden mot Pechlin; nu måtte jag väl aktat mig för honom. – – –  Den fördömde besten, som alltid står mig i vägen! Toll har dessutom fått min hemliga befallning att också följa den gynnaren på spåren och att hålla tummen på ögat på honom . 
<sec/>
Ordagrant ur konungens bref till riksdrotzet Wachtmeister, infördt i fjerdedelen af Gustaf III:s Skrifter. 
<sec/>
Historiskt. Konungens bref i ämnet till Toll finnes ännu i förvar. – – –  Toll – «Lita på Toll!« Ja, det kan jag tryggt göra. – – –  Men i det här fallet råder han till riksdag; Armfelt råder tvertom. – – –  Det är besynnerligt: begge äro mig tillgifne; begge håller jag utaf; men inbördes äro de som salt i surt öga; tåla ej skuggan af hvarandra; söka att uttränga hvarandra ur mitt förtroende. – – –  Så mycket bättre! Jag blir alltid medlaren och håller den enes ärelystnad i tygeln med den andres. – – –  Vid detta tillfället tycker jag mer om Armfelts råd. – – –  Men lita på Toll, sade hon ju? – – –  Det är solklart: det har afseende på ständernas sammankallande. Nå väl! jag vill lita på honom. Jag skall ännu en gång se hydran stinnt i ögonen. – – –  Jag skrifver ut riksdag för att få penningar; – – –  mången förskrifver sig till satan för samma ändamål. Det der kan komma på ett ut. – – –  Välan; riksdag, och det snart!« – – –   
<sec/>
Ringer. En kammarherre skyndar in. 
<sec/>
«Det här brefvet till min justitiekansler skall med ilbud sändas till grefve Wachtmeister på Calmar ..... I morgon förmiddag klockan nie skall hofkanslern inställa sig hos mig tillika med statssekreteraren Schröderheim, och senaten skall sammankallas till extra rådplägning klockan tie.« 
<sec/>
Historiskt såväl i afseende på Tolls råd som mamsell Arfvidssons tillspörjande af konungen, rörande 1786 års riksdag. 
