<title>ROMANER I VÄSTFICKFORMAT.</title>
<titleSubtitle>PARODISTISKA STRÖFTÅG</titleSubtitle>

<chapter/>
<chaptername>BrödernaSlagsvärdHistoris</chaptername>

<chaptername>Bröderna Slagsvärd.</chaptername>
Carl IX:s tid. 
<chaptername>)</chaptername>

<chaptername>Första Kapitlet.</chaptername>

<chaptername>Agnes och Axeline.</chaptername>

<sec/>
Det var en skön sommarmorgon, en morgon sådan att englarne gladde sig deråt, då de från kometernas svansar kikade ned på den i dagens första skimmer prunkande jorden. 
<sec/>
Aurora steg ur sin purpurbädd i öster och bolstrarne i hennes paulun började visa sig för den nyvaknade menniskan. 
<sec/>
Hela naturen log och jorden stod som en enda lugn och herrlig filbunke. 
<sec/>
Tvenne unga, sköna flickor vandrade tillsammans uti den herrliga trakt af Stockholms omgifningar, som nu kallas Djurgården. 
<sec/>
Mulna anleten på en sådan morgon! Hvadan detta? Skåden eder omkring på denna herrliga filbunke, I sköna jungfrur, och glädjens! 
<sec/>
»O, Agnes,» hviskar den ena, »jag är så lycklig, Gustaf älskar mig, och jag älskar – nej tillber honom!» 
<sec/>
En skugga af förfärlig blekhet smög sig öfver Agnes mjellhvita kind. Hon darrade häftigt. 
<sec/>
Förtviflans mod lyste i hennes öga, och hon hviskade en lyckönskan. 
<sec/>
Stackars Agnes! Äfven hon älskade Gustaf, men Axeline var den lyckliga. 
<sec/>
De vandrade tysta och drömmande fram på den saftiga gräsmattan, då plötsligt flera smällar af skott hördes från staden. 
<sec/>
»Min Gud! man strider – låtom oss skynda.» 
<chaptername>Andra Kapitlet.</chaptername>

<chaptername>Gustaf och Carl.</chaptername>

<sec/>
I Stockholm var det oroligt. 
<sec/>
Åska var i luften och filbunken löpnade. 
<sec/>
Sigismund och hertig Carl – katolska prester och protestantiska – stridde förtvifladt om grädden. 
<sec/>
Bröderna Slagsvärd, Carl och Gustaf, båda söner af en ädel slägt, hade af ödets omilda jernhand blifvit kastade i olika läger. 
<sec/>
Gustaf var – ehuru protestant – en fanatisk vän af Sigismund, 
<sec/>
Carl höll med hertigen – så äfven deras fader – den gamle Slagsvärd. 
<sec/>
I detta ögonblick råder ett förfärligt tumult på stadens gator. 
<sec/>
En af de skurkar till munkar, som Sigismund dragit in i landet, hade aflidit och Sigismund föll på den idéen, att han under katolsk ritus skulle begrafvas i Riddarholmskyrkan. 
<sec/>
Folket rasade. Processionen öfverfölls af massan med stenar och skott. Munkarne bäfvade. 
<sec/>
Man har hunnit in i kyrkan, men nu stormade pöbeln hejdlöst fram och skulle ofelbart ha sönderrifvit liket, om ej i detta ögonblick en jättelik gestalt med draget svärd störtat fram. 
<sec/>
»Tillbaka,» röt han, »i konungens namn!» 
<sec/>
»Ned med katoliken,» skränade massan. 
<sec/>
»Jag är ingen katolik! men här bjuder konungen.» 
<sec/>
Och han svingade sitt förfärliga vapen med en öfvertygande kraft. 
<sec/>
»Ni är en usling! Hertig Carl är den som befaller,» ljöd nu en manlig stämma och en annan kämpagestalt störtade fram, äfven han med ett förfärligt slagsvärd i handen. 
<sec/>
De stodo mot hvarandra, hämdfulla och törstande efter blod. 
<sec/>
Svärden svingades under förfärligt brak mot hjelmar och harnesk. Bitar af afhuggna armskenor flögo omkring och slogo ut ögonen på ett par käringar. 
<sec/>
Eldgnistor sprakade ur svärdseggen och tände eld på en rödskäggig munks kalott. 
<sec/>
Det var en ryslig syn. 
<sec/>
Ingen af dem viker. 
<sec/>
Hu! nu brusto båda klingorna och stycken deraf foro med förfärande kraft i Riddarholmskyrkans hvalf. 
<sec/>
De sitta der än. 
<sec/>
Men striden slöt ej. Ursinniga störtade kämparne upp på en katafalk, ryckte till sig ett par förrostade lansar – gamla troféer – och genomborrade hvarandra på en gång. 
<sec/>
Med ens slogs hjelmviziren upp. 
<sec/>
»Gustaf!» 
<sec/>
»Carl!». 
<sec/>
»Bröderna!» skränade folket, Hu! De föllo ned på katafalken. Bröderna hade dödat hvarandra. 
<sec/>
Då störta en gammal man och en ung dam fram. 
<sec/>
»O, min Gud! Gustaf,» snyftar damen och kastar sig öfver den ene af de fallne. 
<sec/>
»Ta mig fan är det icke mina söner,» suckade den gamle och ref sig i förtviflans smärta på näsan med sin hirshfängare. 
<sec/>
Folket tjöt och munkarne messade. 
<chaptername>Tredje Kapitlet.</chaptername>

<chaptername>Sjukrummet.</chaptername>

<sec/>
De båda bröderna hade endast sårat hvarandra. Båda ligga nu sjuka och yrande i ett rum i föräldrahemmet. 
<sec/>
Modren och Axeline vaka vid deras läger. 
<sec/>
Snart äro de på bättringsvägen. 
<sec/>
Ingen är i deras rum. 
<sec/>
Gustaf reser sig på armbågen. 
<sec/>
»Brodermördare!» hväser han. 
<sec/>
»Dito! med messingsbeslag,» stönar Carl och vänder sig om. 
<sec/>
De slumra åter in. 
<chaptername>Fjerde Kapitlet.</chaptername>

<chaptername>Olycklig kärlek.</chaptername>

<sec/>
Någon tid har förflutit. Carl och Gustaf äro friska. 
<sec/>
Agnes sitter i sin jungfrubur och suckar och suckar och suckar. 
<sec/>
Då höres häftiga steg i förstugan och Carl störtar in. 
<sec/>
Han kastar sig på knä för henne. Han stötte sig mot ett par spikar i golfvet, men kände det ej. 
<sec/>
»Agnes! O Agnes! Hör min hemlighet – jag älskar dig sedan många år – mer än mitt lif – rent – varmt – kokhett – sjudhett – redligt – outsägligt – oändligt – förfärligt – rysligt, som ingen annan har älskat – skall älska – eller älskar – på jorden – i himmelen eller helvetet – på Otahejti eller Nordkap – – –  Agnes! 
<sec/>
Hans röst dallrade som en uppryglad skolpojkes och hans läppar darrade, bröstet häfde sig och blicken brann, och handen skälfde som ett löf för vinden. 
<sec/>
Agnes satt stilla, stadig, orörlig, stel, stum och blek som en bildstod. 
<sec/>
Båda tego en tre qvarts timma. 
<sec/>
Han började åter: 
<sec/>
»O, Agnes! Blif min maka.» 
<sec/>
»Carl! Jag älskar dig som en syster, men kan ej bli din maka. Jag älskar Gustaf.» 
<sec/>
Han förblef, som träffad af blixten, medvetslös i sin ställning. 
<sec/>
Efter en halftimma reste han sig upp. 
<sec/>
»Aldrig!» – stönade han med hjertslitande röst. »Aldrig!» och han rusade på dörren, slog en kullerbytta ned för 245 trappsteg och skyndade hem. 
<chaptername>Femte Kapitlet.</chaptername>

<chaptername>I fängelse.</chaptername>

<sec/>
Gustaf red i djupa tankar på vägen mot Nyköping. 
<sec/>
Tyglarne hängde fria på hästens hals. Plötsligt stannade djuret. Det hade stött sitt hufvud i mustacherna på en ryttare, som kom åtföljd af ett stort följe. 
<sec/>
»Guds död! se opp.» 
<sec/>
»Se opp sjelf,» svarade Gustaf, vaknande ur sina drömmar. 
<sec/>
»Vid min själ, gunstig junker! Jaså, det är ni, Gustaf Slagsvärd!» 
<sec/>
»Hertig Carl!! Ja, jag är Gustaf Slagsvärd.» 
<sec/>
»Knektar, gripen honom och kasten honom i tornet.» 
<sec/>
En flammande rodnad sprang med sjumilsstöflar öfver Gustafs ansigte. Han drog sitt svärd, men blef öfvermannad och kastad i fängelse. 
<sec/>
Hu! hvad det är mörkt. 
<sec/>
Han kastade sig på det nakna golfvet, försjönk i tankar och kramade utan att märka det ihjel tjugonio råttor, som velat göra hans bekantskap. 
<sec/>
Slutligen sjönk han i en mild slummer. 
<chaptername>Sjette Kapitlet.</chaptername>

<chaptername>Befrielsen och rivalerna.</chaptername>

<sec/>
Tyst smög sig en gestalt genom fängelsedörren. Det var en prest. 
<sec/>
»Gustaf!» hviskade gestalten nästan ohörbart. 
<sec/>
Han störtade upp. »Axeline!» 
<sec/>
»Nej, Agnes!» och hon kastade af sig förklädnaden. 
<sec/>
»Skynda! tag denna kappa – fångvaktaren tror det vara slottspastorn – spring för glatta lifvet.» 
<sec/>
Han tog kappan på axlarne och benen under armen och sprang. 
<sec/>
Då smyger sig ännu en gestalt in. – »Gustaf!» hviskar denne. 
<sec/>
»Axeline!» 
<sec/>
»Du här, Agnes! Hvar är Gustaf?» 
<sec/>
»Han har flytt. Jag har räddat honom. 
<sec/>
»Du!! – Du älskar honom. Ah! Listiga orm!» och hon kastade sig öfver henne och borrade sina naglar djupt ned i hennes bleknande kinder. 
<chaptername>Sjunde Kapitlet.</chaptername>

<chaptername>I Polen.</chaptername>

<sec/>
Furstinnan Kokettinski var skön som en gudinna och retande som cayennepeppar, glödande som en bakugn och djerf som en plåtslagaregesäll. 
<sec/>
Hon älskade Gustaf Slagsvärd, som nu vistades hos Sigismund i Polen. 
<sec/>
Det är stor bal hos furstinnan. Gustaf berusas af hennes skönhet. De vandra i parkens mystiska skugga. Hon hviskar om lycka. Han slår sin arm om hennes lif. 
<sec/>
Redan sväfvar en kärleksförklaring på hans läppar – då, o öde, förunderliga öde – ett stort ollon faller från eken, hvarunder de befinna sig, och slår honom i nacken. 
<sec/>
Han spritter till, kastar en blick på sin förlofningsring och hastar ur förförerskans garn. 
<sec/>
O, trohet! ett ekollon har räddat dig. 
<sec/>
Men Sigismund, som varit för detta parti, stötte Gustaf med onåd ifrån sig. 
<sec/>
Han blef förbittrad. – Men otack är ju all verldens lön. 
<chaptername>Åttonde Kapitlet.</chaptername>

<chaptername>Hemma. – Slut.</chaptername>

<sec/>
Gustaf återvände till hemmet och emottogs med glädje. 
<sec/>
Carl är äfven lycklig, Agnes har blifvit hans maka. 
<sec/>
Gustaf och Axeline äro förenade. 
<sec/>
Så vandrar hela familjen i allsköns ro en afton i parken till Slagsvärds egendom. 
<sec/>
Gustaf och Carl räcka hvarandra handen till högtidlig försoning. 
<sec/>
Gubben och gumman Slagsvärd sträcka välsignande händren öfver deras hufvuden och ett slagregn af tårar qväller fram ur deras ögon. 
<sec/>
Likt tvenne englar stå Agnes och Axeline arm i arm. 
<sec/>
Det är en herrlig grupp, och Gud skådar med oändlig mildhet ned på dem från sin himmel. 
<sec/>
Försonade äro Bröderna Slagsvärd. 
<chapter/>
<chaptername>BlåaHandenEllerFärgarensH</chaptername>

<chaptername>Blåa handen</chaptername>

<chaptername>eller</chaptername>

<chaptername>Färgarens hämd.</chaptername>

<chaptername>(C. F. Ridderstad.)</chaptername>

<sec/>
Le Drou var fransman, och en ung fransman, med hetsigt blod och vilda passioner. 
<sec/>
Le Drou var en blodröd republikan. Han hatade allt hvad kungligt hette och hade sjelf varit med om att fängsla Ludvig XVI och hans gemål, då de försökte fly från Paris. 
<sec/>
Le Drou var färgare, och han älskade en ung flicka, Celeste. 
<sec/>
Men Celeste var kokett, stolt – och till råga på allt – vacker som en dag. 
<sec/>
Le Drou älskade henne ursinnigt, men hon skrattade åt honom, hon tyckte bättre om den svenske ädlingen, den vackre grefve Axel, som länge slagit krokben för henne. 
<sec/>
Celeste hade tvenne passioner – för vackra och dyrbara toiletter och för – citronkarameller. 
<sec/>
Le Drou var fattig. Grefve Axel var rik. 
<sec/>
Le Drou tog ett jättebeslut för att slå sin rival ur brädet. 
<sec/>
Han bestälde en citronkaramell, stor som ett kakelugnsrör och en aln lång. På samma gång fick Celeste ett juvelsmycke af grefven. 
<sec/>
Le Drou hade förlorat. 
<sec/>
Hans kärlek förbyttes i hat. 
<sec/>
Hatet till grefven var redan gammalt. 
<sec/>
Denne hade med sin ridpiska slagit till handen på Le Drou, då denne sistnämnde försökte stanna de kunglige rymmarnes vagn i Vincennes. 
<sec/>
Le Drou svosvor att hämnas. 
<sec/>
Han doppade sin högra hand i en balja indigo och svor att aldrig skulle den handen återfå sin naturliga färg, förr än hämd på grefven och Celeste var vunnen. 
<sec/>
Vi befinna oss i Stockholm. 
<sec/>
Det är en mörk vinternatt. En sådan der kall natt, då ingen går rak i ryggen utan hvar och en kryper samman som en chapeaubas. 
<sec/>
I hörnet af Storkyrkobrinken står en mörk skepnad i en vid kappa. 
<sec/>
Låtom oss närmare beskrifva honom. 
<sec/>
Det är en ung man med mörka, brinnande ögon, från hvilka blixtrar af hat skjuta ut i den mörka rymden som russin i en fastlagssimla. 
<sec/>
Ilande ryckningar kring munnen tyda på rasande passioner. 
<sec/>
Han sträcker hotande sin högra hand upp mot Trångsund och mumlar en ed för sig sjelf. 
<sec/>
Denna hand var blå – som en författarinnas helgdagsstrumpa. 
<sec/>
Vi känna honom, det är Le Drou. 
<sec/>
Han hvisslar. 
<sec/>
Flera mörka skepnader visa sig. 
<sec/>
»Blixt och dunder!» 
<sec/>
»Hagel och storm!» 
<sec/>
»Godt!» 
<sec/>
»Nå?» 
<sec/>
»Funnen!» 
<sec/>
»Hvar?» 
<sec/>
»Der!» 
<sec/>
»Ah!» 
<sec/>
»Kamrater ären I färdiga och viljen I hjelpa mig?» 
<sec/>
»Denne grefve är en fosterlandsförrädare, han måste dö!» 
<sec/>
»Han måste dö!» 
<sec/>
»Nåväl! passen på signalen, och om han undkommer mig, så må han dö för edra dolkar.» 
<sec/>
»Farväl kamrater – men vänta. Hvem har färgkoppen med sig?» 
<sec/>
»Här, kamrat.» 
<sec/>
»Godt! gif hit. Det skall blifva min hämd på henne.» 
<sec/>
Och han räckte fram sin blåa hand och emottog ett kärl, med en mörk flytande vätska uti. 
<sec/>
Han skyndade upp mot Trångsund. 
<sec/>
I ett litet förtjusande rum i ett af de gamla husen i Trångsund satt en ung, skön qvinna. 
<sec/>
Hon kastade längtansfulla blickar mot dörren. 
<sec/>
»Min Gud!» suckar hon, »hvad han dröjer. Le Drou måtte väl aldrig ha gjort honom något ondt.» 
<sec/>
»Ah! se der – – mon cher Axel. Hvad jag varit orolig. Hvad du kommer sent?» 
<sec/>
»Bättre sent än aldrig.» 
<sec/>
»Någon fin hofdam – – –  
<sec/>
»Bah! lilla toka, hur kan du tro!» 
<sec/>
»Axel, var uppriktig!» 
<sec/>
»Celeste, jag svär – – –  
<sec/>
»Tyst!» hon lade sin lilla hand på hans mun – »svär ej!» 
<sec/>
»En kyss, min engel!» 
<sec/>
»En annan gång – Axel!» 
<sec/>
»En annan gång är en skälm!» 
<sec/>
»Ni är en skälm alla gånger, grefve Axel.» 
<sec/>
»Ah! förtjuserska!» De föllo i hvarandras armar. 
<sec/>
I detta ögonblick hördes ett buller från taket, och ett stycke af rappningen föll ned alldeles på grefvens liktorn. 
<sec/>
De sprutto till. »Min Gud! Hvad var det?» 
<sec/>
»Åh ingenting – en vindstöt har skakat detta ruckel, se der allt.» 
<sec/>
»Celeste! låtom oss älska, lefva och njuta!» 
<sec/>
 
<sec/>
Le Drou ligger på golfvet i rummet ofvanför det nyss beskrifna. 
<sec/>
Med en såg har han åstadkommit ett hål i golfvet, stort som en biljettlucka. Häraf det buller de älskande hört. 
<sec/>
Han kastar sina blickar dit ned. Han darrar af vrede och hämndlust. 
<sec/>
»Karameller och ridpiskor. Ha! Jag skall hämnas.» 
<sec/>
Grefve Axel sliter sig ur sin älskarinnas armar och vill skynda ut. 
<sec/>
Ett pistolskott smäller och ett hvisslande läte höres. 
<sec/>
Kulan genomborrade hatten, men grefven hastade ut. 
<sec/>
Celeste ger till ett anskri, men tystnar hastigt; en störtsjö från taket spolar öfver henne. 
<sec/>
Hon dånar. 
<sec/>
Grefve Axel skyndade ned mot Storkyrkobrinken. 
<sec/>
Fyra dolkar sänkas i hans bröst. 
<sec/>
Han störtar till marken. 
<sec/>
»Hämd för Celeste och ridpiskan,» hinner Le Drou att hviska i hans öra. 
<sec/>
Han var död. 
<sec/>
Le Drou sölade sin blåa hand i hans blod. 
<sec/>
»Blif åter ren, du är hämnad!» 
<sec/>
»Nu till henne,» gnisslar Le Drou. 
<sec/>
Han skyndar tillbaka. 
<sec/>
Hon vaknar just ur sin svimning. 
<sec/>
»Le Drou!! – O Gud! – Axel!?» 
<sec/>
»Död!» 
<sec/>
»Hu! och jag – hvad har du gjort?» – 
<sec/>
Hon skyndar fram till en spegel. 
<sec/>
Ett infernaliskt leende krusade Le Drous tunna läppar. 
<sec/>
Hon var blå – för evigt blå i hela ansigtet. 
<sec/>
Hon bleknade trots färgen. En blodström störtade ur hennes mun. Hon föll till golfvet. Hon var död. 
<sec/>
Le Drou stirrade förtviflad på henne. 
<sec/>
»Död! Nej – det var ej min mening! O Gud!» 
<sec/>
Han rusade ut i natten. 
<sec/>
Han var vansinnig. 
<sec/>
Dagen derpå fann man ett lik i Norrström. Dess ena hand var alldeles blå. 
<sec/>
Celeste var ej död. Hon återfick sin naturliga färg, men förlorade sin skönhet. 
<sec/>
Hon sitter nu och säljer vofflor på Hötorget. 
<chapter/>
<chaptername>ÖdetEllerLergökenRomanHer</chaptername>

<chaptername>Ödet</chaptername>

<chaptername>eller</chaptername>

<chaptername>Lergöken.</chaptername>

<chaptername>.</chaptername>

<chaptername>.)</chaptername>

<chaptername>Prolog.</chaptername>

<sec/>
På Djefvulsklippans – en af de högsta bergstopparna i Schweiz – spets, stod en sommarnatt en ung man och stirrade ut öfver nejden. 
<sec/>
Den unge mannen var bildskön, men ett demoniskt uttryck hvilade öfver hans ansigte. 
<sec/>
»Ah! himmel och helvete,» mumlade han – »om jag vore fri – vore fideikommissarie – vore i besittning af den hemlighetsfulla lergöken, som lär vara en talisman och göra alla som ega den lyckliga! Ah! Om jag vore fri! Men pappa är ju ännu ung. Ödet vill det ej. 
<sec/>
En centnertung hand lades på hans axel. 
<sec/>
»Hvad tänker du på?» sade en röst – det var hans fars. 
<sec/>
»Ingenting.» 
<sec/>
Fadren – grefve Carlavagn – gick några steg fram till en klippspets, stor som en tallrik, och stälde sig der att balansera på ett ben. 
<sec/>
En djefvulsk tanke smög som en giftig orm genom sonens – Eberhards – hjerta. 
<sec/>
»Ödet!» hviskade han, och snabb som blixten störtade han fram och tog sin far i vingbenet – en stöt – ett fasans skri – och den ädle grefven är försvunnen bland branter och klyftor. 
<sec/>
Då mörknar himmelen, vredgade gudar uppfylla luften med tordön och blixt. Förfärans furier rasa i Eberhards bröst – jorden darrar, hellebergen remna och foglarna sjunga liksalmer. – Med askgråa kinder och ögon som pepparkakor skyndar fadermördaren under djeflarnes hånskratt ned för berget i den mörka natten. 
<sec/>
Hemskt sa’ Rydingen. 
<chaptername>.</chaptername>

<chaptername>1.</chaptername>

<chaptername>Lilla Murre.</chaptername>

<sec/>
Lilla Murre var en bildskön gosse, som var ute i skogen och plockade ved. 
<sec/>
Lilla Murre var trött och frös. Hans mamma, som satt hemma, var sjuk. Murre ville skynda sig hem. Ett ekipage rullade fram. Murre satte sig på baksätet. Inuti åkte baron Fixstjerna med sin son Georg. Georg steg af och gaf Murre en örfil. Murre gret. Då kom Jakob, en krona till pojke, fast redan en bof med rödt hår och skelande ögon, och tröstade Murre. 
<sec/>
»Är det inte orätt,» sade Jakob, »att de rika gossarne få äta så mycket karameller som helst, men de fattiga svälta?» 
<sec/>
»Jo visst!» 
<sec/>
»Nåväl, svär att hata alla rika –» 
<sec/>
»Jag svär,» sade Murre, – »men hvad skall mamma säga?» 
<sec/>
Han skyndade hem. Gumman höll just på att supera på en brödkant och lite svagdricka. 
<sec/>
O! huru förfärlig är ej de fattigas lott! Murre berättade allt. Gumman gret salta tårar i svagdrickat, som således åtminstone fick någon smak. 
<chaptername>2.</chaptername>

<chaptername>Eberhard.</chaptername>

<sec/>
Eberhard är återkommen till fäderneslandet. En qvinna, skön som en af afgrundens andar, är hans älskarinna. Han sjunker i hennes armar  
<sec/>
Olycklige, hvad har du gjort! ha, ha, ha! skrattar hämden – detta är det första slaget: din älskarinna var din syster. 
<sec/>
Hon hade blifvit bortröfvad som barn. Han kände henne ej. Hu!! 
<sec/>
Ödet!! – –  
<chaptername>3.</chaptername>

<chaptername>Lergöken.</chaptername>

<sec/>
Tio år ha förflutit. 
<sec/>
Georg Fixstjerna hade en syster – Isabella – skön som en af himmelens englar. 
<sec/>
Murre älskade Isabella. 
<sec/>
Isabella älskade Murre. 
<sec/>
Men – o, öde! Eberhard, bofven, älskade också Isabella. 
<sec/>
Isabella trillade en dag i sjön. 
<sec/>
Hjeltemodigt kastade sig Murre i de fradgande böljornas iskalla famn och räddade henne. 
<sec/>
Ett föremål fastnade under striden med elementet i hans västficka. 
<sec/>
Han fann sedan att det var en lergök i en guldkedja. 
<sec/>
Han fuktade den med sina tårar och gömde den vid sitt bröst. 
<chaptername>4.</chaptername>

<chaptername>Den rödhårige bofven.</chaptername>

<sec/>
Jakob träffade Murre i skogen. 
<sec/>
»Förbannelse öfver de rika,» sade Jakob. »Jag är son till baron Fixstjerna – han har kastat mig på dörren. Hans ena son har förfört min hustru – jag slog i hjel honom – det var min rätt – Ödet! bara ödet! Hans andra son har förfört min dotter – sin egen brorsdotter. Han har låtit piska sin egen bror! Återigen ödet! Ah! Förbannelse öfver de rika!« 
<sec/>
»Förbannelse!» eftersade Murre, »ty Eberhard skall gifta sig med Isabella. 
<sec/>
»Det skall inte ske, om du lånar mig lergöken.» 
<sec/>
»Kör för det!» sade Murre och en blixt af tillfredsställelse lyste i hans nattsvarta öga. 
<chaptername>5.</chaptername>

<sec/>
Jakob tog lergöken och gick upp till baron Fixstjerna. 
<sec/>
»Usling,» sade han och ett djefvulskt leende hvilade på hans läppar. – »Jag är din son – se här bevis – lergöken som du gaf min mor. 
<sec/>
Lofva att Isabella blir gift med Murre, så skall jag ej komma åter. Jag skall förlåta dig. 
<sec/>
Baronen blef likblek. Han ryckte lergöken ur Jakobs hand och lät kasta ut Jakob. 
<sec/>
»Förbannelse öfver de rika» mumlade Jakob för sig sjelf, när han rullade ned för trapporna. 
<chaptername>ANDRA AFDELNINGEN.</chaptername>

<chaptername>1.</chaptername>

<chaptername>Dokumentet.</chaptername>

<sec/>
Murre hade fått ett papper af sin mor, som nu var död. 
<sec/>
Han öppnade det. Det upplyste honom om, att han var son till grefve Carlavagn i ett senare gifte. 
<sec/>
O, Öde! bror till Eberhard – hans rival. – »Men jag ger fan millionerna och grefvetiteln. – Jag vill heta Murre rätt och slätt och vara fattig, hellre än att bära detta namn – namnet på min egen bror – som red öfver min mor, sin egen faders hustru, så hon dog på fläcken.» 
<sec/>
O! huru ädelt af Murre! 
<chaptername>2.</chaptername>

<chaptername>Grottan.</chaptername>

<sec/>
Isabella gick och promenerade i en grotta. Murre kom också händelsevis in i grottan. 
<sec/>
Deras ögon möttes en åttondels sekund. 
<sec/>
Denna blick, snabbare än ljungelden på himlahvalfvet, bar i sitt sköte tvenne heliga själars innersta gudarena kärleks gnistor. Bådas pulsar arbetade som lokomobiler. Det var den första kärlekens elektriska entusiasms högsta paroxsysm. 
<sec/>
»O, Gud!» suckade han, »du skall bli Eberhards maka.» 
<sec/>
»O, öde!» suckade hon, »men hellre går jag och hänger mig.» 
<sec/>
Ädla själ!!! 
<sec/>
Då skymtar en mörk gestalt förbi grottan. 
<sec/>
Murre skyndar ut. 
<sec/>
Det var Eberhard. Gynnad af mörkret smyger han sig in i grottan och under det Murre med ångest genomletar parken, faller Eberhard till Isabellas fötter. 
<sec/>
Hans förvillande likhet med Murre gör att Isabella ej märker något. 
<sec/>
»Isabella!» suckar han. 
<sec/>
»Murre! O, min Murre!» suckar hon. 
<sec/>
De sluta sig mot hvarandras bröst. 
<sec/>
Eldströmmar flyta under den liljehvita alabasterbarmens snö. Hon sjunker långsamt ned på en gräsbänk  
<sec/>
Den otäcka Eberhard hade segrat! – –  
<sec/>
De gingo ut ur grottan. 
<sec/>
»O, Murre! Murre! Hvi gjorde du mig detta!» sade Isabella och såg upp. Ha! Ett fasans och förtviflans skri banade sig väg öfver hennes läppar. 
<sec/>
Eberhard skrattade och sprang som jagad af furier. 
<sec/>
Isabella höll på att bli vansinnig. Hon dånade. 
<sec/>
När Murre fick veta detta blef han arg; men hvad ville han göra? 
<chaptername>3.</chaptername>

<chaptername>Giftermål och död.</chaptername>

<sec/>
Eberhard skulle nu gifta sig med Isabella – men hon ville dö. 
<sec/>
Strax efter vigseln under det brudgummen och gästerna superade – gick hon in i sitt rum, hängde sig på kakelugnsspjellet, tog in trefjerdedels skålpund arsenik och sköt sig en kula för pannan, under det hon med en synål stack sig i hjertat. 
<sec/>
Hon var död och liket nedsänktes i Fixstjernska grafhvalfvet. 
<sec/>
Murre gret men kunde inte annat än högakta denna heroiska qvinna. 
<chaptername>4.</chaptername>

<chaptername>Ånger.</chaptername>

<sec/>
Eberhard började nu lida af samvetsqval. Han hade mördat sin far, förfört sin syster och skändat sin brors brud. Ty nu visste han att Murre var hans bror. Murre hade upptäckt det – men ville ej ha namnet, bara litet schaber för en resa till kontinenten. 
<sec/>
Eberhard kastade sig i smutsiga förströelsers förfärliga malström. 
<chaptername>5.</chaptername>

<chaptername>I grafhvalfvet.</chaptername>

<sec/>
Jakob, den rödhårige bofven, ha vi nästan glömt bort. 
<sec/>
Han hade fått veta att Isabella hade lergöken med sig i grafven. 
<sec/>
Han måste ega den för att ännu en gång söka tvinga sin onaturliga far att erkänna honom. 
<sec/>
Det var en förfärlig natt. Stormen tjöt och regnet piskade, åskan dånade och blixtrar ljungade. 
<sec/>
Jakob smög sig in i grafhvalfvet, lyfte locket af Isabellas kista och ryckte tag i lergöken. 
<sec/>
En kraftig örfil small i detsamma på hans kind. 
<sec/>
»Jag skall ge dig för lergök jag,» sade en graflik röst, och Isabella, ty det var hon som gifvit örfilen, sprang upp. Hon hade endast varit skendöd. 
<sec/>
Men Jakob dog knall och fall. 
<sec/>
Hvilken besynnerlig ödets lek. Förunderliga öde! 
<sec/>
Isabella svepte om sig liksvepningen och kilade i natten hem till en gammal prest, som var hennes och Murres vän, och der hon förblef gömd. 
<chaptername>6.</chaptername>

<chaptername>Far och son.</chaptername>

<sec/>
Murre var ute och reste i Schweiz. Han kom ned i en dalgång. Emellan tvenne buskomgifna klyftor såg han ett märkvärdigt föremål. 
<sec/>
Det var en gubbe som stod på hufvudet mellan tvenne stenar – han var fastgrodd i mossa, men var ännu vid lif tack vare de vilda bär som växte kring hans mund. 
<sec/>
»Tjenare!» sade Murre. 
<sec/>
»O, Gud, en svensk!» sade gubben och sprattlade med benen för att komma lös ur den klämma, hvari han stått i sexton år. 
<sec/>
»Rädda mig ur denna klämma, hvari en otacksam son störtat mig för många år se’n,» sade gubben. 
<sec/>
Efter många ansträngningar lyckades Murre få honom lös. 
<sec/>
»Berätta,» sade Murre. 
<sec/>
»Jag hade en son – Eberhard – – » 
<sec/>
»Eberhard!» – skränade Murre. 
<sec/>
»Ja, han störtade mig för sexton år se’n ned från klippspetsen der uppe för att komma åt sitt arf i förtid. Endast ödet – det oundvikliga ödet räddade mig – jag blef stående der ni fann mig – och der har jag stått i sexton år.» 
<sec/>
»Min far, min far!» skrek Murre och kastade sig för gubbens fötter. 
<sec/>
Men detta kan ej beskrifvas. 
<chaptername>7.</chaptername>

<chaptername>Eberhards död.</chaptername>

<sec/>
Eberhard var sjuk. Han höll på att dö. 
<sec/>
Då kom Murre och gubben far in i hans rum. 
<sec/>
Eberhards hår stod som piggsvinstaggar. 
<sec/>
»Hu!» skrek han, »det är ett lik som tittar. Vik hädan!» 
<sec/>
»Jag förlåter!» sade gubben. 
<sec/>
»Dra åt – – – » sade Eberhard och dog. 
<chaptername>8.</chaptername>

<chaptername>Ödet för sista gången.</chaptername>

<sec/>
Nu skola vi resa och hälsa på den gamla presten i Småland. Der vill jag hvila ut en tidsadetid, sade Murre. Följ med pappa. 
<sec/>
De voro hos presten. En enkel supé var tillredd – sill och potatis. 
<sec/>
Då dras plötsligt ett förhänge undan. På en segelgarnsända i taket sväfvar Isabella skön som fordom – och belyst af en bengalisk eld. 
<sec/>
Murre darrade som en skräddare. 
<sec/>
»Evige Gud! Ödet! Min brud! Du är ej död.» De störta i hvarandras armar. 
<sec/>
Försynens lek är besynnerlig, men ödet styr allt till det bästa. 
<sec/>
Ja, nu skulle jag gerna kunna sluta – men jag vill ännu tala om lite grand. 
<sec/>
Gubben for åter till Schweiz och stälde sig på hufvudet mellan stenarne – han hade blifvit van dervid. 
<sec/>
Isabellas föräldrar fingo slag, då hon kom igen. 
<sec/>
Isabella och Murre blefvo gifta och har många barn som nu leka med lergöken. 
<sec/>
Och så var den romanen slut. 
<chapter/>
<chaptername>GuvernantensTräskedGenrem</chaptername>

<chaptername>Guvernantens träsked.</chaptername>

<chaptername>.</chaptername>

<chaptername>)</chaptername>

<chaptername>Lotta.</chaptername>

<sec/>
Lotta var en liten rask unge, som fann sitt största nöje i att »hoppa bock» med gossarne i byn, slå kullerbytta i det gröna och plundra pappas fruktträd. 
<sec/>
Pappa var prost i Tomtevida – en sådan der gammal hederspascha till prost med blårutig snusnäsduk, stor som seglet på en fregatt, becksömsstöflar och kallot, och som aldrig studerade annat än annonserna i »postgumman». 
<sec/>
Lotta var en riktig liten tjufpojke till flicksnärta, som gerna dref »nojs» med bondgummorna på tiondemötena och vid samma tillfälle stoppade bondgubbarnes tobakspipor med snus – som sagdt, en riktig liten satunge. 
<sec/>
Det var svårt att hålla henne till boken, men pappa hade dock proppat i hennes lilla hufvud ganska många och goda kunskaper. 
<sec/>
Emellertid gick tiden, och lilla Lotta växte upp både till sin inre och yttre menniska, upphörde att hoppa bock, men började att hoppa öfver bockarna i sina franska stilar. 
<sec/>
Snart skulle dock den idylliska friden i hemmet bli störd. 
<sec/>
En dag anlände den förfärliga underrättelsen, att prostens spelevinker till son blifvit en spelare, gjort något fuffens och kilat till Amerika. 
<sec/>
Hans björnar brummade. 
<sec/>
»Gumman min,» sade prosten, med en tår i ögat, »tag fram silfret, vi måste honorera för honom så långt vi kunna.» 
<sec/>
Till och med beslaget på gubbens sjöskumspipa strök med, men då brast den gamles hjerta och han snyftade likt hjelten i »Tragedien i Wimmerby»: »Jag tror jag dör,» tog af sig becksömsstöflarne – och dog. 
<sec/>
Gubben hade glömt att studera almanackan: han lade sig att dö den 30 April i stället för den I Maj. Gumman hade således icke långt qvar att stanna i det trefliga bostället. Lotta sökte sig plats som guvernant. 
<chaptername>Drummel.</chaptername>

<sec/>
Kommersrådet Drummel var en sådan der »fågel blå», som stulit ett par hundratusen i sina dar och blifvit »benådad» med vasen. 
<sec/>
I hans familj finna vi nu Lotta som guvernant. 
<sec/>
Behöfver jag beskrifva hennes disciplar? Nej, de äro sig alla lika: långa, rangliga, fräkniga, uppnästa små tossor med gaskjortlar och träskallar. 
<sec/>
Behöfver jag säga att frun i huset gnatade på Lotta och att herrn i huset kurtiserade henne? Nej, det är så vanligt och här blef intet undantag. 
<sec/>
Lotta höll dock ut. Hon behöfde brödbiten. Hon var nu blifven en undergifven och stillsam qvinna i verlden. Hon bar sitt kors med tålamod; må vi alla göra så och vara nöjda och undergifna i motgången. 
<sec/>
Kommersrådet Drummel bodde naturligtvis i Skråköping, denna misskända stad med sin ökända societet och sina välkända typer. 
<sec/>
En dag kom en fattig speleman dit. 
<sec/>
Han stannade på Drummels gård och bad om en allmosa. 
<sec/>
Lotta gaf honom af allt hjerta det lilla hon kunde. 
<sec/>
Han spelade då en gripande melodi. 
<sec/>
»Min Gud!» Lotta bleknade – så – endast så kunde han spela. Det var hennes bror. Ja, det var han. 
<sec/>
De föllo snyftande i hvarandras armar. Hans drägt var endast en mask. Han var rik, och han skänkte henne en förmögenhet och for sina färde. 
<chaptername>Miller.</chaptername>

<sec/>
Lotta var nu rik, men öfvergaf ej sitt ansvarsfulla kall som lärarinna. Hon flyttade blott från Drummel till en kamrer Miller, i hvilkens familj blifvit upptagen en liten unge af fattiga föräldrar. Ungen hette Ingeborg. 
<sec/>
Lotta ansträngde sig att göra folk af flickan; men fru Miller skämde bort henne. Hon blef sjelfsvåldig, nyckfull, kokett och högfärdig, växte till och blef en dam i långa kjortlar, samt dånade då man vidrörde att hon var fattigmans barn. 
<sec/>
Ingeborg älskade Hjalmar. Hjalmar älskade Ingeborg. 
<sec/>
Men Hjalmar var en förståndig karl, som ej trånade och suckade dagen i ända utan tog saken kallt. 
<sec/>
Ingeborg ville göra honom svartsjuk och koketterade för grefve Sprattenhjelm. 
<sec/>
Det halp ej. Hjalmar tog saken som Jakob ärlig. 
<sec/>
»Fins det då ingen möjlighet att få honom ond eller svartsjuk? Jo! 
<sec/>
»Hjalmar, sade hon en dag, »älskar du mig?» 
<sec/>
»Af all min själ,» svarade denne. 
<sec/>
»Nej! Nej!» utbrast hon häftigt, »det är mina pengar du vill ha – jag genomskådar dig!» 
<sec/>
Hjalmar blef blek om näbben af sårad värdighet. Han tog sin hatt och gick. 
<sec/>
Ingeborg dånade och ångrade. Lotta duschade och tröstade samt förmådde henne att bedja om förlåtelse. 
<sec/>
Ändtligen beqvämade hon sig dertill, men fick ett iskallt nej till svar. 
<sec/>
Hon förlofvade sig i ilskan med en trubbnäsad konglig sekter – men en vacker dag befans det att Kamrer Miller förlorat sin förmögenhet. Ingeborg blef åter fattig. Konglig sektern försvann, men hans näsa var ej längre trubbig, den var spetsig och – lång. 
<sec/>
Ingeborg var sjuk af sorg efter Hjalmar. Hon sväfvade mellan lif och död. 
<chaptername>Träskeden.</chaptername>

<sec/>
Ingeborg var nu frisk. Lotta försonade henne med Hjalmar och de blefvo gifta, fattiga men lyckliga. Lotta öfvertog en flickskola och förblef sjelf flicka. 
<sec/>
»Tänk,» sade Ingeborg en dag, »hade icke Lotta varit, hade jag kanske för att förarga dig, min snälle gubbe, tagit och gift mig med Sprattenhjelm. Gud! hvad jag var barnslig, som ville ha det bättre än det var.» Och hon strök sin gubbe om polissongerna och smålog skälmskt. 
<sec/>
»Ja,» sade Lotta, »derför borde hvarje menniska höra sagan om min träsked,» och hon visade en liten simpel träsked – en sådan der en, som man får för 6 styfver på Wernamo marknad. 
<sec/>
»Se, denna träsked begagnade jag endast till att salta smör med, men träskeden var högmodig. Hon ville in på bordet och svänga sig i sopptalrikarne. Godt, sade jag, du skall få din vilja fram, och så satte jag honom i en tallrik sjudande soppa. 
<sec/>
»Aj, aj, aj,» skrek träskeden, »jag brände mig, tag mig åter att salta smör – o, tag mig åter!» 
<sec/>
Jag gjorde så, och träskeden lefde förnöjd i många år. Derför bör man aldrig högmodas eller göra sig bättre än hvad man är.» 
<sec/>
Hjalmar tog Lotta i hand. 
<sec/>
»Tack lilla Lotta! Vet du hvad som räddat min Ingeborg? Jo, det har Guvernantens träsked.» 
<chapter/>

<chaptername>Den blåsvarta näsan.</chaptername>

<chaptername></chaptername>

<chaptername>.)</chaptername>

<chaptername>.</chaptername>

<sec/>
Det här är ett förord. Jag har skrifvit den här romanen, derför att det roar mig och för att visa folk, som ingenting förstå, hur dumt det är att vara dum. 
<sec/>
Obs.! Ett ordentligt slut utlofvas. 
<chaptername>.</chaptername>

<chaptername>Det famösa toddyglaset.</chaptername>

<sec/>
I tron kanske, mina kära läsarinnor, att man sitter helt cavalierement hemma på sitt rum och kokar i hop sådana här historier – nej pass – alltid är grunden sann. 
<sec/>
Se här hvad som ligger till grund för denna roman: 
<sec/>
Hvem känner ej »Piperska muren», värdshuset på Kungsholmen i Stockholm? Nåväl! I ett af rummen derstädes satt en afton – såsom förresten hvarje afton sedan många år – den hedervärde blanksmörjefabrikanten Trädgård och väntade på sin lilla toddy. 
<sec/>
Den framsattes ändtligen. Med förnöjd min lade gubben socker i sitt glas – det försvann spårlöst – ännu tre bitar socker – äfven detta gick »putz weg». Då tittade den något närsynte gubben ned i sitt glas. Hans ögon spärrades upp i onaturlig grad. Han fiskade med sin sked och fick upp – ett litet barn – en bildskön flicka med svarta ögon och svart hår, men med ett besynnerligt märke på näsan: två blåsvarta fläckar, alldeles som intrycken af en kniptång. 
<sec/>
Gubben Trädgård funderade, stoppade ungen i västfickan, drack ut sin toddy, sedan nu mera ingen uppslukade sockret – samt traskade hem till de sina. 
<chaptername>Tjugo år efteråt.</chaptername>

<sec/>
På en underskön villa vid en badort i Tyskland sutto en dag fyra unga män och samtalade. 
<sec/>
De voro: en engelsk lord, en turkisk hederspascha, en rysk furste och en kinesisk mandarin. 
<sec/>
»God dam! en sådan demonisk qvinna,» sade lorden och smekte sina röda polisonger som räckte till knät. 
<sec/>
»Allah, Allah, om jag hade henne i mitt harem!» 
<sec/>
»Dobre, dobre! sa ryssen. 
<sec/>
»Vid Mumbo gumbo gongong den store! den qvinnan är en satan!» 
<sec/>
»Ja,» sade lorden, »sextiotre gifta män, ett par hundra ogifta – ynglingar och barn ha tagit lifvet af sig för henne.» 
<sec/>
»Mins ni den stackars fan hon lurade till sig en afton under löfte af en tête-è-tête och som hon sedan, när han kom, narrade att krypa in i en bonbonnière, der han fick ligga och äta sockergryn, till dess han lofvade henne en million – Sedan tog han in råttgift och dog.» 
<sec/>
»Ja, eller den som hängde sig!» 
<sec/>
»Och den som dränkte sig!» 
<sec/>
»Och den som sköt sig!» – – –  
<sec/>
Så fortgick samtalet en hel timma. 
<sec/>
Ja, det måtte vara en riktig demon till qvinna. 
<sec/>
I en med den mest raffinerade lyx möblerad budoir vid samma badort satt emellertid på en soffa helt lugnt föremålet för ofvanstående samtal. 
<sec/>
Det var en bildskön qvinna. 
<sec/>
Ett märkvärdigt märke på näsan doldes af en elegant halfmask. 
<sec/>
Framför henne stod en liten ruskig figur med blåa naglar. 
<sec/>
Det var en indisk strypare. Med gnistrande ögon betraktade han henne. 
<sec/>
»Jolanta,» sade han, »kom i håg att ännu så länge du har märket på din näsa tillhör du min sekt, dit du intogs då jag räddade dig från döden när du under en turistfärd ramlade ned i Vesuvius. Ännu måste du förföra och ruinera åtskilliga tjog lorder och paschar.» 
<sec/>
»Store mästare! – – » 
<sec/>
»Tyst! – Men nu måste du förvandlas. Från och med i dag är Jolanta död. I morgon är du gift med lorden. Farväl!» 
<chaptername>En saga.</chaptername>

<sec/>
Den långsvansade och behornade bengeln Lucifer blef en dag kär i en skapad varelse, en bildskön flicka. 
<sec/>
Hon stretade emot. 
<sec/>
Han tog henne om näsan med en tång och ville med våld dra henne med sig. 
<sec/>
Då tog hon fram en knif och skar näsan af sig. 
<sec/>
Sedan blef hon gift, och hennes barn hade märken på näsan efter tången. Märket gick i arf och kunde aldrig undvikas förr än någon frivilligt skar näsan af sig. Då skulle förbannelsen upplösas. 
<sec/>
Så lyder i korthet denna hemska saga, om hvars sanning Jolanta är ett lefvande bevis. 
<chaptername>Hustru och älskarinna.</chaptername>

<sec/>
Jolanta njöt i fulla drag af att kunna krossa männen med sin skönhet, sitt snille och den makt öfver menniskorna som alltid medföljde märket på näsan. 
<sec/>
Hon var nu gift med lorden, som aldrig sett henne utan mask och således ej visste henne vara den Jolanta han vansinnigt älskade. Ty sin hustru älskade han ej. 
<sec/>
»Jag vill skiljas vid dig,» sade han en dag. 
<sec/>
»Lass basen,» sa’ hon. 
<sec/>
Hon gick sin väg, sprang in och tog af sig masken och skyndade in till lorden en annan väg. 
<sec/>
»Jolanta! älskade!» 
<sec/>
Hon var nu fri, hon var blott hans älskarinna. 
<sec/>
Ett buller hörs och lorden skyndar ut. 
<sec/>
Då ramlar genom skorstenen ned den lille stryparen med blåa naglarne. 
<sec/>
»Bra gjordt, Jolanta!» sade han. »I morgon skall du lemna mig en million.» 
<sec/>
Hon lofvade och höll ord. 
<chaptername>Sömngångaren.</chaptername>

<sec/>
I samma hus som blanksmörjefabrikanten Trädgård hade sin bostad, bodde äfven en ung man, en plankstrykare som hette Calle. 
<sec/>
Han älskade Jolanta. 
<sec/>
Men när hon rymde från dem som tagit upp henne, rymde han med. 
<sec/>
Han var vansinnig af kärlek, och han ville söka upp henne. – 
<sec/>
Det var en förfärlig natt – stormen hven och regnet piskade – åskan gick förfärligt. 
<sec/>
På spetsen af Riddarholmskyrkan stod en ung man. Blixtrarne lekte kurra gömma i hans för vinden fladdrande lockar. 
<sec/>
Han kastade en blick ned åt torget. En täckt vagn for förbi. 
<sec/>
Det är och förblir en psykologisk gåta huru han kunde se hvem som åkte deri, men med utropet: »Jolanta!» kastade han sig hufvudstupa ned från tornet. Vagnen fortsatte sin väg; men efter den olycklige plankstrykaren fans blott qvar en våt fläck, ett par hårtestar och en byxknapp. 
<sec/>
Ännu ett offer för denna furie till qvinna, som ledd af fanatismens inkarnation i stryparens person, med vällust och njutning räknar de offer, som fallit för hennes skönhet och den blåsvarta näsans öfvernaturliga makt. 
<sec/>
När skall äfven din tur komma? Då en man skall segra öfver din skönhet, otrons och vidskepelsens irrbloss fly för en kraftig själs ljus och din oroliga ande finna hvila?! 
<chaptername>Medico legal besigtningen.</chaptername>

<sec/>
Qvarlefvorna af plankstrykaren Calle fördes till bårhuset. 
<sec/>
På ena sidan om båren stod en prest och på den andra en läkare. 
<sec/>
»Jag påstår fortfarande att han inte är död,» sade presten, »jag såg tydligt hur hårtesten rörde sig.» 
<sec/>
»Han är död, stendöd,» påstod läkaren. »Se sjelf! Byxknappen rör sig inte ur fläcken.» 
<sec/>
»Jag ger mig fan på att han lefver,» fort for presten. 
<sec/>
»Nej!» sade läkaren. 
<sec/>
»Jo!» sade presten. 
<sec/>
En häftig strid uppstod. Båda förfäktade sin rätt så kraftigt att de kommo i lufven på hvarandra. 
<sec/>
Under tiden låg byxknappen och skrattade under lugg. 
<sec/>
Hvem hade rätt? 
<sec/>
Idel gåtor – försynens och det outransakligas olösliga gåtor. 
<chaptername>I spelhuset.</chaptername>

<sec/>
I en präktig byggnad högt uppe på norr i Stockholm hade Jolanta nu slagit upp sina bopålar. Hon höll ett spelhus. 
<sec/>
Hon hvilar på en kanapé. Hon är blek. Ett drag, som man hittills aldrig spårat i hennes sköna men iskalla ansigte, ett drag af ömhet upplyser just nu detta alabasteransigte, under det på samma gång ett visst smärtans dunkel i hennes öga kastar sin skugga deröfver. 
<sec/>
Hvadan kommer detta? 
<sec/>
Har denna qvinna ändtligen blifvit besegrad af kärlekens allmakt. 
<sec/>
Hon närmar sig ett af spelborden, der spänningen tyckes vara som störst. 
<sec/>
En ung, smärt man med bildskönt men likblekt ansigte och djupt liggande ögon har redan vunnit så mycket, att han dermed fyllt en tunnsäck. 
<sec/>
Banken är nära att sprängas. 
<sec/>
Jolanta är blek. Med hälften glädje och hälften fasa åskådar hon spelet. Ännu en insats. Alla förstummas. 
<sec/>
En egendomlig lukt som af svafvel uppfyller rummet och det käns liksom vingslag i luften. Ett leende krusar den hemlighetsfulles läppar. Banken är sprängd! Med ett fasans skri kastar sig Jolanta till främlingens fötter. Gästerna kila sin väg. 
<sec/>
O, Arthur! förfärliga främling,» snyftar hon, »hvem du än är, så hör: ända sedan du satte din fot i detta hus har jag älskat dig, vansinnigt, förtvifladt. Det är min första kärlek. O, Arthur! Jag är en brottslig qvinna, fångad i syndens och lastens garn – endast du – endast din kärlek kan rädda mig! O! älska mig, älska mig! Hon omslingrade honom med sina armar, hennes läppar sökte hans – men då faller hans förklädnad och hon slutar i sina armar – ett skelett, i hvars benrangelshufvud tvenne ögon brinna som eldkol. 
<sec/>
Hon stod förstummad. 
<sec/>
Spöket talade. 
<sec/>
»Olyckliga Jolanta! Jag är plankstrykaren Calle. Jag har älskat dig – men du! ha! – men jag vill rädda dig. Tag denna sabel, tag sabeln, tag sabeln – och hugg näsan af dig, så är du fri.» 
<sec/>
Ett brak hördes. Han var försvunnen. 
<sec/>
Då smyger sig stryparen med de blå naglarne in i rummet. 
<sec/>
»Jolanta,» hväser han, »tag hit det guld du förtjenat i qväll.» 
<sec/>
Med ett beslutsamt skri springer hon upp. 
<sec/>
»Vik hädan, Satanas!» sade hon och högg näsan af sig samt föll afsvimmad på golfvet. 
<sec/>
Stryparn stod flat. »Hon är ej mera min, hon har räddat sig!» 
<sec/>
Han störtar fram till tunnsäcken som plankstrykarens vålnad lemnat qvar. Den var fylld med – fikon. Hans naglar blefvo gröna af ilska. Der stod han nu med lång näsa. Sedan han stått en stund, försvann han i gasform. 
<chaptername>Femtio år derefter.</chaptername>

<sec/>
På Munkbron sitter en gammal gumma och säljer äplen. Hon är en försyn för de andra månglerskorna och utöfvar mycket godt efter råd och lägenhet. 
<sec/>
Hon går hvarje söndag i Beskan. 
<sec/>
Alla hennes brott och laster försvunno på samma gång som den olyckliga blåsvarta näsan. 
<chapter/>
<chaptername>KunigundaEnTeckningUrHvar</chaptername>

<chaptername>Kunigunda.</chaptername>

<chaptername>En teckning ur hvardagslifvet.</chaptername>

<chaptername>.)</chaptername>

<chaptername>Bref från Kunigunda till Adèle</chaptername>

<sec/>
Sötaste lilla goda du! Min egen Adèle! Tusen tack för ditt sista bref! Du må tro att här ute på Hvardagstorp mår jag alldeles förträffligt. Jag sitter med min lilla tobakspipa i mun, studerande ett nytt arbete af den celebra författarinnan fru X. med titel »Qvinnan som verldens upprätthållare», under det jag då och då kastar en förtjust blick öfver den idylliska nejden. 
<sec/>
Utanför mitt fönster är en äng, der får och getter tumla om, omedvetna om lifvets bittra sorger och bekymmer. Jag roar mig med att sitta och höra på hur gräset växer och räkna borsten på svinens ryggar. 
<sec/>
Åh! här är förtjusande! Och nyttigt använder jag ock min tid: utom studierna sysselsätter jag mig med att omvända den gamla majoren, som varit en riktig björn och alltid ansett qvinnan som en slafvinna, så att han nu – och det med rätta – erkänner att qvinnan, denna skapelsens krona, är satt af Gud att med sitt snilles blixtar, sitt förstånds ljus, sin uppfattningsskärpa och sin skönhets makt, herrska öfver verlden, med hvad deruti är, icke undantagandes de kryp i byxor som kallas män. Du må tro att det ej varit så lätt, ty majoren är en riktig baddare, som hela dagen svär och dundrar: »För sju tusan millioner skock bomber och krutdurkar.» 
<sec/>
Men nu vill jag visa dig en porträttsamling af min omgifning här på Hvardagstorp: 
<sec/>
Majoren, som du redan känner. 
<sec/>
Hans dotter, den fula, men himmelskt goda Marie. Hon är visserligen låghalt, puckelryggig och lite vindögd, men ur hennes ögon lyser den mildaste kärlek och godhet, som ovilkorligen gör henne till en utmärkt qvinna. 
<sec/>
Så kommer kusin Olle, en ung landtmätare, med ben som cirkelspetsar, ett par väldiga knäfvelborrar och ett par ögon, ur hvilka lyser mycken godhet, men äfven en god portion dumdryghet. Det är ej så utan, lilla goda du, att han inte är liksom lite »verliebt» i Marie. Jag har upptäckt det af en tillfällighet. 
<sec/>
Om du vill veta huru det gick till, så följ med mig i den tysta, månbelysta qvällens dunkla skugga och beskåda följande lilla 
<chaptername>Idyll.</chaptername>

<sec/>
Det är skumt i den stora salen. På en pall sitter Marie. Bredvid henne står Olle med en kontrabas i handen. 
<sec/>
Hon kastar med ena ögat en outsägligt mild och god blick på honom, och med det andra skådar hon genom fönstret upp mot himlahvalfvet, under det hon, accompagnerad af kontrabasen, sjunger denna öfversinnligt sköna sång: Upp emot himlens Ljusblåa salar Vill jag mig svinga På kärlekens vingar. Der, o, min Olle, Skola vi njuta Kärlekens eviga Saliga fullhet. Der skall min ande Hänryckt sig sluta Varmt till ditt hjerta Olle, min Olle, Då skall du finna Huru min kärlek Evigt är din! – 
<sec/>
Tårarne tillrade ned för hennes kinder. Ofverväldigad af den sublima sången föll jag på mina knän. 
<sec/>
Min tanke ilade till honom som jag älskar. O, Alrik! Alrik! – Men han älskar mig ej – nej, nej. Jag är en olycklig qvinna. Men, Adèle! Jag skall visa honom att jag är qvinna; att jag skall böja honom under min vilja, han skall, han skall älska mig. 
<sec/>
Men nu Adèle, farväl! Tänk på mig. – Jag skall nu springa ut och sätta ett par filbunkar – glöm ej att låta din lilla Emma ha varmt om halsen, nu det börjar höstas – men för all del inte guttaperchagaloscher, de göra bloden tjock och hjernan tom. Farväl! O, Gud! han skall älska mig! 
<sec/>
Goda, goda, goda Adèle! 
<sec/>
Din goda Kunigunda. 
<chaptername>Skymningsprat.</chaptername>

<sec/>
I den stora salongen på Hvardagstorp satt en afton i skumrasket Kunigunda försjunken i samtal med en ung, temligen vacker man. 
<sec/>
Det var Alrik. 
<sec/>
De talade om äktenskapet. 
<sec/>
»Jag tycker att det är en usel verld,» sade Kunigunda, »der man inte kan få ta hvem man vill till man, utan man skall stå under andras förmynderskap!» 
<sec/>
Han log. 
<sec/>
Hon fortfor: »Det är en usel verld der konvenansen hindrar en att säga hvad man tänker – att säga: »Jag älskar dig?» – när man verkligen gör det.» 
<sec/>
Åter log han. 
<sec/>
Hon sprang upp med vredgade ögon. 
<sec/>
»Förstår ni då inte, dumhufvud, att det är er jag älskar!» skrek hon, stampande i golfvet. Jag vill gifta mig med Er – Lyd! Säg ja! – Jag vill det – och när qvinnan vill – så – – ja – – då vill hon!» 
<sec/>
Alrik tog sin hatt och gick. Kunigunda var förkrossad. Nästan från sina sinnen inträffade hon vid supén – der hon icke smakade något af maten, mer än ett par biffstekar, samt skyndade till sitt rum för att tillbringa en smärtfull och kanske sömnlös natt. – 
<sec/>
Hon vaknade redan kl. elfva dagen derpå. 
<chaptername>Ur Kunigundas Dagbok.</chaptername>

<sec/>
O, Gud! hvad jag är olycklig! 
<sec/>
Sverige, Sverige! hvad du behandlar dina döttrar styfmoderligt. De borde ha rätt att tvinga männen att gifta sig. 
<sec/>
Hu! hvad jag är olycklig! – 
<sec/>
Gud! Allvise fader! Du som skapade qvinnan fri och gaf henne skönhet och rikedom på kärlek! Du gode Gud! tag bitterheten ur mitt hjerta! Jag hatar karlarne! O! Om Alrik ville ha mig! 
<sec/>
Jag drömde i natt att jag var gift!!! – – O! hvad jag är olycklig! 
<chaptername>Bref från Kunigunda till Adèle.</chaptername>

<sec/>
Bästa snälla goda Adèle. Det är nu två år sedan jag skref till dig. O! hvad allt är förändradt! 
<sec/>
Olle och Maria äro gifta som du vet. De sjunga ännu duetter, men med accompagnement af knytnäfvar och naglar. O! den goda, goda Mari, hvad det är synd om henne! 
<sec/>
Men jag! O, hvad jag är lycklig! Alrik har fullkomligt förändrat mig. 
<sec/>
Jag läser nu aldrig något annat än Gustava Björklund. O, hvad han är god! Och min lilla Ellen! det söta barnet. Du kan tro, jag har köpt henne en liten allt för näpen mössa af tyll med blåa spetsar – och så ett par genombrutna strumpor. O, hvad hon är söt! Men det var sant! Jag lofvade att sända dig ett recept på en ny sorts marjonaise på hummer. – Jag innesluter detsamma. Kom snart och helsa på mig! Helsa din snälle, gode gubbe, från din 
<sec/>
egen vän Kunigunda. 
<chaptername>Slut.</chaptername>

<sec/>
Alrik och Kunigunda de lefde länge lyckliga i sitt hem. De hade elfva barn – alla flickor – som aldrig svultit i deras hus. 
<sec/>
När Kunigunda slutligen sänktes ned på den sjukbädd, hon aldrig skulle lemna, höll hon till dem följande tal: 
<sec/>
»Mina flickor! 
<sec/>
Af hundra karlar äro nittionio odjur. Sök derför alltid att få den hundrade. Behandla honom så att han alltid gör hvad ni befalla. 
<sec/>
Tag honom rätt, så blir han er slaf. 
<sec/>
Uppfostra edra barn till fria qvinnor som veta att det äro de som skola välja, ej väljas. 
<sec/>
Lägg aldrig mer än en handfull salt i potatisgrytan och begagna bottforer i stället för galoscher. 
<sec/>
Gud vare med er!» 
<chapter/>
<chaptername>FreudenburgsPermissionerB</chaptername>

<chaptername>Freudenburgs permissioner.</chaptername>

<chaptername>.</chaptername>

<chaptername>.)</chaptername>

<sec/>
På en af Kongl. Maj:ts och kronans nådiga rapphönor kuskade auditör Freudenburg genom de bördiga trakterna i Skåne. 
<sec/>
Han skulle på en vänlig inbjudan gästa sin gamle vän majoren på Strömborg. 
<sec/>
Auditör Freudenburg var en liten glad själ, mycket lik en öltunna – ja, han saknade icke ens sprund. 
<sec/>
»Så hett skiner solen på nilvågen ner,» myggen dansa kring Freudenburgs lilla päronnäsa. Det börjar bli kusligt på landsvägen. 
<sec/>
»Hör mig, du lurfvige kusk, säg, hinna vi snart ej till målet, Svara mig, dumbom och Jöns, har du ej mål i din mun?» 
<sec/>
»Jo, vi ha fälle ännu en mil fr-r-ram,» svarade Jöns på sin breda dialekt. 
<sec/>
»En hel mil,» suckade Freudenburg. – »O himmel! stackars min lilla mage,» och han klappade sig melankoliskt på nämnde, allt annat än lilla kroppsdel – »du försvinner nog alldeles innan jag hinner till Strömborg.» 
<sec/>
»Hvad heter den gården der? du, surlimpornas ättelägg.» 
<sec/>
»Ved inte!» 
<sec/>
»Hvad heter den der då?» 
<sec/>
»Fan i mej ja de ved heller.» 
<sec/>
»Hvad fan vet du då, hvad kan du då? Äro alla skåningar lika dumma som du, så må fan ta dem.» 
<sec/>
»Hörru herre han, jag kan sjonga!» 
<sec/>
»Sjonga!! Höga olymp! O, Jupiter slunga din stråle ned i hans trångbodda själ, – sjunga! – nå sjung då ditt fä! 
<sec/>
»He, he, de’ ska väl va en lystiger visa då?» 
<sec/>
»Ja visst fan, någonting riktigt piffigt, din kanalje!» 
<sec/>
»Nå, de kan jag fälle, må han tro: 

Dä va’ en gång en herre som många ä’ väl de’ För sjung hopp, hopp, hopp, För sjung aj aj aj aj aj. Han skulle uppå resor sig nu en dag bege. För sjung etc. 

Han ville ner i Skåne, den löstige krabat. För sjung etc. Han ville ner å smaka på skåningarnes mat. För sjung etc. 

Han smorde sig så tappert med limpor å’ med gröt, För sjung etc. Men allra bäst han tyckte ändå om svenska hö’t. För sjung etc. 

För si, de skånska töser, de gerna kyssas de. För sjung etc, Fastän de alltid ropa: »la’ ble, la’ ble, la’ ble!» För sjung etc. 

Och pigorna ä’ glada å’ höet det är blött – – – – –     Men! – Kratsch! – O himmel, afgrund! O Gud hvad  
<sec/>
Aj, aj, der låg rapphönan på vägen och Freudenburg i diket. 
<sec/>
Jöns hade under sången icke sett upp utan kört omkull. Freudenburg sprattlade som en fisk der han låg, men hans poetiska svallådra gaf sig luft till och med i denna kritiska ställning: det var han som fortsatte den afbrutna sången. »Jo, du är mig just ljus, din lintotthårade bengel. Höet du sade var blött – dikena äro det ej! –» 
<sec/>
Ändtligen lyckades Freudenburg krafla sig upp – vagnen klar – allt i ordning att fortsätta färden. Strömborg skymtar redan fram der borta vid vägen. Gud vare lofvad! 
<sec/>
Freudenburg klättrade upp i vagnen och det bar åstad. 
<sec/>
»Ska’ jag fortsätta med min visa?» 
<sec/>
»Fan ta’ både dig och din visa – men för fan se der kommer ju majoren mig till mötes – och se, ännu en herre och ett par damer – – min toilett! hur är det med den efter fallet?» Freudenburg reste sig upp för att se efter. Hans röda ansigte bleknade. »Corpo di Bacho! O, ve! O, tusenfallt ve mig! Elände Byx – – permissionerna – ack! ha sprungit blankt Och der kommer en mö, så blomstrande, ljuflig och herrlig. Hör mig, Apollo! O, skänk mig genast ett fikonalöf. 
<sec/>
Den gamle majoren, hans brorson, löjtnant X., samt hans dotter, den sköna Julie och den gamla, fryntliga majorskan hade nu hunnit fram. 
<sec/>
»Välkommen, välkommen!» ljöd det mot Freudenburg. »Säg mig ej välkommen när jag kommer Ej farväl, du hulda, när jag går –» 
<sec/>
suckade Freudenburg der han satt som på nålar, tänkande på sina spräckta permissioner. 
<sec/>
»Tack, tack,» ropade han. 
<sec/>
»Nå, stig af, Freudenburg, vi ha blott en liten bit att gå – stig af!» 
<sec/>
»Nej ... ja ... jag kan inte; den förb .... ursäkta mina damer – den här lymmeln till kusk har kört omkull med mig – jag är alldeles ledbruten.» 
<sec/>
»O, Herre Gud!» ljöd det i korus. »Ja, beklaga mig ni: Jag låg der en storhet i gruset, Lik en ann’ Bonaparte efter ett Waterloo-slag!» 
<sec/>
»Jag skall springa hem och skicka efter doktorn,» ropade Julie och skyndade utan att vänta på svar upp mot gården. 
<sec/>
»Kom låt mig hjelpa dig,» ropade löjtnant X. »Nej, nej, jag kan ej! O, Gud! Ack, den som hade en Säg mig, o, välborna fru, har ni en nål och en tråd?» 
<sec/>
»Nål och tråd bär jag alltid på mig – se här – men hvad skall – – – ?» 
<sec/>
»Hurra, hurra!» ropade X. och skrattade med full hals, »kom hit onkel och tant, se här är blessyren.» Han fick tag i Freudenburgs runda lekamen, och trots dennes protester lyfte han honom ur vagnen – permissionernas ginungagap blottades. 
<sec/>
Ett skallande skratt brast ut. Majoren skrattade så att tårarne trillade ned i hans väldiga mustascher. 
<sec/>
»Dunder och blixt! här min lilla gumma får du vara doktor.» »Högvälborna majorska! O, skona mig arme, jag ber Er: Aldrig den sidan åt damer vände Freudenburg än.» 
<sec/>
»Se, så, – det är inte så farligt.» Och Freudenburg måste deran. Och, o höjd af skam! der kommer Julie, den sköna Julie, den rika Julie, som Freudenburg tänkt eröfra – tillbaka. Hellre hade han en hel timma velat gräla med öfverste P. – den värste tjenstedjefvul i armén – än visa sig för henne i denna ställning. 
<sec/>
Men allt har en öfvergång här i verlden; snart är hela sällskapet i godt behåll vid matbordet der Freudenburg lätt tröstar sig öfver sitt missöde. 
<sec/>
Damerna dra sig tillbaka, snart presenterar sig en rykande bål på bordet, och killekorten valsa i takt med Freudenburgs daktyler. 
<sec/>
Så gick några dagar. Freudenburg är outtröttlig i killen, i poesien – husmodern i att brygga punsch och steka biffar – och ändtligen löjtnant X. i att kurtisera sin vackra kusin. Det börjar se mörkt ut för Freudenburg på det hållet. En dag såg han från sitt fönster en mängd vagnar komma körande upp på gården. Herrar i uniformer och frackar, damer i lysande toiletter stiga ur. I detsamma kommer löjtnant X. in till Freudenburg. »Säg mig, du redlige bror, hvad månde väl detta betyda? Säg, är här bröllop i dag, svara, jag darrar af skräck.» 
<sec/>
»Bröllop! – nej, men förlofning. Kom, du klassiska garçon, frukosten och gästerna vänta. Julie väntar äfven – det är hon och jag som äro de lycklige.» »Zevs! o, störta mig ned i det svafvelbrinnande Hades, Hon! den blåögda mön, gick der min näsa förbi!!» 
<sec/>
»Ja, du får trösta dig med killen och biffarne. Kom nu, supen kallnar!» »Ja, kära bror, du har rätt, nog tycker jag mycket om Dock, aldrig sägas det skall att jag gick värdshus förbi!» 
<sec/>
»Värdshus? – » 
<sec/>
»Ja, min värds hus begriper du,» suckade Freudenburg. De gingo arm i arm ned i matsalen. 
<sec/>
Gästerna voro församlade. Löjtnant X. slöt sin rodnande Julie till sitt bröst, ringar och kyssar vexlades. De voro lyckliga. 
<sec/>
Freudenburg suckade, hostade, höjde sitt glas och vände sig till de nyförlofvade. »Hör mig, du bildsköna mö, som står der så lycklig och Hör mig, du långe husar, som sluter henne i famn. Säg, hvem tror du väl nu, har skänkt dig din gränslösa Otacksamme, så hör: jo, det har jag, tag mig fan. Eller dock rättare sagdt, just Freudenburgs grå permissioner: Hade de ej gått itu, vore jag nu din rival. Och jag fruktar då ej. Apollo nog seger mig gifvit. Musernas älskling jag är – flickornas äfven ibland. Nu jag vänder tillbaks till landet hvarfrån jag kommit, Hem till den yppiga lax och till det fradgande öl. Der skall jag hämnd kräfva ut allt för min olyckliga kärlek. Den som är olycklig så, vinner ju alltid i spel. Killen skall nu bli min Gud och Kuku den öfverstepresten, Biffen min enda idol! Skål för er alla, gutår!» 
<sec/>
Han tömde sitt glas. En tår, en skaldetår föll deri – och en annan tillrade ned på de olycksdigra, nu reparerade permissionerna. 
<sec/>
I detsamma kastade han en blick ut genom fönstret. En lång gestalt skymtades i parken. Det var tant Annika, en gammal, men rik syster till Majoren. En idé for genom Freudenburgs hjerna. »Mister du en, stå dig tusende åter!» 
<sec/>
Han hastade ned i parken. I en skuggig berså höll tant Annika på med att plocka hallon. Freudenburg rullade fram på sina tjocka ben, tog fram en nytvättad näsduk som han bredde på marken och föll på knä för tant Annika. Hennes rodnad var rödare än hallonens. »Hebe! Venus! och Juno! O, kasta din blick ned i stoftet, Här för din cendrillonsfot krälar en ovärdig mask. O, men han älskar dig högst af alla skapade väsen. (Killen och biffen och guld minus – men i parentes). O, låt min trånande arm få sluta sig rundt kring din midja, Skänk med din svällande mund kärlekens kyss uppå min. Men – om ni stöter nu bort min aldrig utslocknande O, då störtar jag mig ned uti afgrundens djup!» 
<sec/>
»O, Gud! Freudenburg! jag älsk – – – –   ar dig!» suckade den sköna med nedslagna ögon. 
<sec/>
Freudenburg klef opp på en bänk och röfvade den första kyssen från hennes läppar. 
<sec/>
Hon lyfte honom ned igen och de vandrade upp mot gården, försjunkna i ljufva drömmar. 
<sec/>
De blefvo gifta. Men det påstås att Freudenburg efter bröllopet aldrig mera talade på hexametrar. 
<sec/>
Han begagnade blott »suckarnes språk». 
<chapter/>

<chaptername>Spöket.</chaptername>

<chaptername></chaptername>

<chaptername>)</chaptername>

<chaptername>Första Delen.</chaptername>

<chaptername>Natten.</chaptername>

<sec/>
Midnattens timma slog. Det var en kall vinternatt. En högrest mörk gestalt i mörk kappa och med hatten djupt nedtryckt i pannan stod och tog sig en funderare på artilleriplan i Stockholm. 
<sec/>
A propos – Artilleriplan, så är det märkvärdigt att denna vackra plats skall i evighet vanprydas af de ruckel som på norra och södra sidorna omgifva den. 
<sec/>
Men Stockholmarne äro så likgiltiga. 
<sec/>
Bästa läsare! Förlåt att jag gjort en liten afstickare från ämnet, men jag är ju ett naturbarn, som inte tål några bojor. 
<sec/>
Ja, som sagdt – den der gestalten tog sig en funderare. »Ja,» mumlade han mellan tänderna, »så skall det gå till.» Med fast hållning styrde han sina steg mot Riddargatan, vek af vid andra gardets kasern, passerade Storgatan och fann sig snart utanför tullen – på garnisonernas kyrkogård. 
<sec/>
Med en dyster min tog han fram en spade ur bakfickan och begynte gräfva. 
<sec/>
Vindens tjut och ugglornas skrän förskräckte honom ej; snart hade han kastat upp mullen, slagit sönder en kista och befann sig inom fem minuter på väg till sitt hem på Styrmansgatan med en död gardist på ryggen. 
<sec/>
Hemkommen i sin enkla boning lade han gardisten i sängen, satte på honom en nattmössa och stoppade täcket om honom. 
<sec/>
Derpå skrattade han demoniskt, tog en ask af Jönköpings tändstickor och tände eld på huset samt försvann sedan i den mörka natten. 
<sec/>
Brottet var fullbordadt; huset brann och antände äfven ett par andra ruckel. 
<sec/>
Det var en rysligt skön syn. 
<sec/>
Några dagar derefter framdrog man gardistens qvarlefvor, som man trodde tillhöra egaren af huset, assessor Gråsten – och begrof dem med mycken högtidlighet. 
<chaptername>På torget.</chaptername>

<sec/>
»Hörru du,» sa’ madam Andersson till madam Pettersson, »har du hört att assessor Gråsten blifvit innebränd?» 
<sec/>
»Hvasa? Han! Nej pass mante! De’ tror jag inte. Ondt krut förgås inte så lätt. Man påstår att han sjelf tuttat på och så kilat sin väg för att lura sina björnar.» 
<sec/>
»Åh! så du säger!» 
<sec/>
»Jaha, du! och hans vålnad har Lundströmskan i snusboden sett flera gånger smyga kring huset der hustrun och dottren bor.» 
<sec/>
»Hu! det var kusligt!» – och gumman tog sig en styrkdryck ur kannkruset som stod på bordet i hennes stånd. »Nå!» fortsatte hon, »dottren, det högfärdiga »åbäket», ska’ ju gifta sig med en grefve påstås det.» 
<sec/>
»Jo, jo men, nu skulle det allt smakat gamla assessorn att ha lefvat. Han skulle snart ha gjort »åf» med grefvens pluringar.» 
<sec/>
Äfven hon tog sig en styrkdryck ur kruset. Då hon åter tog det från sina läppar föll hennes blick på en förfärlig gestalt utan hufvud, som grinade emot henne från pepparkaksbordet. 
<sec/>
Med ett förfärligt utrop: »Spöket!» tappade hon bränvinskruset och sjönk förintad ned i en korg. 
<sec/>
»Hva’ fan ä’ åt madam Andersson?» sa madam Pettersson. 
<sec/>
»Se, se! spöket!» stönade denna. 
<sec/>
»Spöka mig hit och spöka mig dit, inte fins här något spöke, det är ju midt på ljusa dan. – Opp nu madam!» 
<sec/>
Med svårighet reste hon sig upp och stapplade bort till bordet. 
<sec/>
»O, herre jestaness! de’ va’ bara en pepparkaksgubbe, som tappat hufvudet!» 
<sec/>
»Ja, och madam som tappat både hufvu’t och min rara bränvinsflaska,» sa madam Pettersson och knyckte på nacken. 
<chaptername>Planer.</chaptername>

<sec/>
En jättelik gestalt smög sig, gynnad af mörkret, med långsamma steg fram åt Handtverkargatan i Stockholm, kastande spanande blickar åt alla håll. 
<sec/>
Då syntes en annan gestalt af mindre dimensioner vika om ett gathörn. 
<sec/>
»Ah! grefven,» hviskade jätten för sig sjelf samt närmade sig den nykomne. 
<sec/>
»God afton, herr grefve?» 
<sec/>
»Tst! Är du färdig?» 
<sec/>
»Ja!» 
<sec/>
»Godt! Mins du hvad du har att göra?» 
<sec/>
Jätten skakade sin muskulösa arm. 
<sec/>
Grefven tycktes vara nöjd dermed. »Ja,» sade han, »du förstår: Först käringen svärmor min i sjön – så svågrarne – plåtslagaren stryper du, skomakaren hänger du och skräddaren kan du expediera med lillfingret – men alla, alla måste dö. Detta arf på millioner som tillfallit min hustru måste bli mitt – mitt allena. Har du förstått? Gå!» 
<sec/>
Jätten aflägsnade sig. 
<sec/>
Ett gällt skratt, som kom tornväktaren deruppe i Kungsholmskyrkan att hoppa till der han satt och sof, ljöd i detsamma bredvid grefven. 
<sec/>
Denne studsade som en kautschukboll. 
<sec/>
»Ah, spöket!» mumlade han och tog till bens. 
<chaptername>Mordet.</chaptername>

<sec/>
Den jättelike gestalten aflägsnade sig som vi berättat. 
<sec/>
Med några steg var han på Norrmalm, ännu några steg och han stod bland Skinnarvikens berg. 
<sec/>
I denna uselhetens, nödens, brottets och sorgens vilda hemvist, stannade han framför ett litet trähus, som bokstafligen hängde på en bergspets rakt öfver Mälaren. 
<sec/>
»Här bor hon,» gnisslade han så att det sprakade som en skorstenseld kring tänderna. 
<sec/>
»Ha! det skall snart vara gjordt,» och med en rörelse af sin senfulla arm störtade han det lilla huset i vågornas djup. 
<sec/>
»Det var numro ett – – – » 
<sec/>
»Sa’ fan, kasta’ länsman öfver gärdet,» hviskade en dof röst i hans öra. 
<sec/>
Jätten bäfvade och darrade som en zittertråd. 
<sec/>
»Hu! spöket!» skrek han – och sprang. 
<chaptername>Den vilda jagten.</chaptername>

<sec/>
Emellertid vandrade grefven sin väg fram, rufvande på sina mörka gerningar. 
<sec/>
Han gick upp och spelade bort några tusenlappar på spelhuset, samt begaf sig sedan hem. 
<sec/>
En jättelik gestalt kom då med blixtens fart springande emot honom. 
<sec/>
»Skynda, herr grefve, skynda,» hviskade gestalten med andfådd stämma – »skynda, vi äro förföljda af spöket, men allt är undangjordt, käringen är död, skomakaren slog jag ihjel i förbifarten, de andra likaså – men spöket – spöket –» 
<sec/>
Och innan grefven hunnit yttra ett ord, tog han honom som ett barn på sina starka armar, hoppade öfver några plank, sprang upp på ett hustak, följde takåsen från den ena byggnaden till den andra – alltjemt troende sig vara förföljd af spöket. 
<sec/>
Så gick den vilda jagten genom hela staden. Slutligen trodde jätten sig hafva funnit grefvens bostad; med en suck af lättnad släppte han sig och sin börda ned genom en skorstenspipa – rakt ned i – poliskammaren. 
<sec/>
Han hade tagit fel på hus. De fängslades genast och fördes ned i ransakningshäktet såsom misstänkte. 
<sec/>
»Morgens!» ljöd åter spökets dofva röst. 
<sec/>
Icke ens här voro de fria från denna gräsliga vampyr. 
<chaptername>Ransakning och slut.</chaptername>

<sec/>
Domaren satt på sin stol. Han spände sina ögon i de anklagades själ. Han läste der att de voro brottsliga. 
<sec/>
»Erkänn!» röt han till grefven, »att du legt denna usling att mörda din hustrus slägtingar för att komma åt ett arf som tillfallit henne.» Och han riktade sin skarpa blick på den anklagade. 
<sec/>
»Jag nekar,» svarade grefven. 
<sec/>
»Äfven jag,» sade jätten. 
<sec/>
»Men jag vittnar!» ljöd i detsamma en hemsk röst, och en gammal man framträdde. 
<sec/>
»Spöket!» ropade de anklagade och föllo på knä. »Vi erkänna.» 
<sec/>
»Hvem är du?» frågade domaren och riktade sin skarpa blick på främlingen. »Du ser mig ut som en mordbrännare.» 
<sec/>
»Jag är det också! – Jag är spöket – eller assessor Gråsten, mordbrännaren. Men dessa uslingar skola också dö.» 
<sec/>
»Arfvet är mitt, ty min olyckliga dotter dog i går – hon hade druckit hafresoppa något omåttligt. 
<sec/>
Pengarne skänker jag åt de fattige som en försoning af mitt brottsliga lif. 
<sec/>
Nu är jag redo att dö!» 
<sec/>
I den gode polismästarens öga stod en tår. 
<sec/>
Alla tre brottslingarne dömdes och afrättades. 
<sec/>
Men Gråstens minne lefver än. Mången tår har gjutits på hans graf af dem som fått moja sig af hans donation. 
<sec/>
Det rätta, det goda, skall alltid segra! 
<chapter/>
<chaptername>DenHemskaEdenEllerPetters</chaptername>

<chaptername>Den hemska eden</chaptername>

<chaptername>eller</chaptername>

<chaptername>Petterssons Guddotter.</chaptername>

<chaptername></chaptername>

<chaptername>)</chaptername>

<sec/>
Det finnes ögonblick i vårt lif då det förflutnas blytunga moln kastar sina dystra slagskuggor i vårt hjerta, och vårt sinne längtar att blicka ned i vårt minnes Pantheon, der skuggorna af våra framfarna brott och laster i brokigt virrvarr framställa sig för själens inre öga, som genomtränger allt förborgadt och öppnar hjertats fördoldaste kamrar, visande oss våra synder och ropande: Ångra dig syndare, medan tid är! 
<sec/>
Så tänkte den ålderstigne veteranen Carl Johan Pettersson, som vi nu vilja presentera för dig, käre läsare. 
<sec/>
Blicka in uti detta stora gammaldags rum, prydt med i sirater utskurna möbler af ek; på väggarne hänga svärd och vapen och på bordet ligger en gammal bibel, inbunden i läder med ciselerade messingsbeslag i hörnen. 
<sec/>
Tidens frätande tand har ej heller gått spårlöst förbi denna antiqvitet till bibel, ty ett af messingsbeslagen var borta. 
<sec/>
Framför detta bord låg den ålderstigne Carl Johan Pettersson på knä, försjunken i bön. Hans snöhvita hår böljade ned åt axlarne. Det var en imposant syn. 
<sec/>
Men tyst – han beder. Läpparne röra sig, men man hör intet ljud. Händerna äro sammanknäpta. Nu uppslår han sitt öga mot den Högste och en tår glindrar fram i ögonvrån. Med ett saligt leende reser han sig upp. 
<sec/>
Bönhörelsens milda engel synes ha vidrört hans höghvälfda panna, på hvilken friden tronar. 
<sec/>
Nu lägger han tvenne fingrar på den gamla bibeln. Läpparne röres åter. Han aflägger en tyst, kanske en hemsk och förfärlig ed. 
<sec/>
I detsamma sväfvar in genom den öppnade dörren en ung luftig gestalt. 
<sec/>
Det är den gamle veteranens guddotter, Hertha. Ur hennes djupblå, herrligt sköna öga strålade den renaste oskuld och frid, och det böljande guldgula håret var som en knippa af strålar från den herrliga Guds skapelse, solen, som lyser öfver alla våra synder. nu i Riksbiblioteket. 
<sec/>
Med öppen famn skyndar hon mot gubben, som med glädjestrålande ögon betraktade sin älskling. 
<sec/>
»Mitt kära, älskade barn,» snyftar den gamle, »du fyller i dag 17 år. Det är tid att uppfylla min ed. Mins du Fabian?» 
<sec/>
En purpursky flög öfver Herthas fagra anlete, och med nedslagna ögon svarade hon: »O, älskade fader, om jag mins honom!» 
<sec/>
»Du älskar då honom?» 
<sec/>
Ur djupet af hennes rena, oförfalskade hjerta dallrade fram, som buret på själens vingar ett sakta »ja!» 
<sec/>
»Nåväl!» sade den gamle. »Må den allvise Guden, som från sin himmel skådar ned på oss, skänka er sin välsignelse!» Och han framtog en slät guldring och satte på hennes finger. Läggande sina händer på hennes nedböjda hufvud, hviskade han: »O, Gud! välsigna deras förening! Härmed är du trolofvad med Fabian, min son.» 
<sec/>
De föllo på knä och försjönko i brinnande bön. 
<sec/>
Det var en förfärlig natt. Snön for i hvinande hvirflar omkring det svenska lägret i Polen. 
<sec/>
Kölden var förfärlig. 
<sec/>
Stödd på sitt svärd stod en ung man på vakt utanför ett tält. 
<sec/>
Hans ögon stirrade ut i den svarta rymden. Han suckade. 
<sec/>
Hvad tänkte väl denne unge krigare på? På ära och segrar? Ack nej! Han tänkte på henne, henne den blåögda mön på andra sidan hafvet, flickan han svurit sin tro. Öfver hans förfrusna läppar banade sig en glödande suck; och han hviskade: »O, Hertha, Hertha!» 
<sec/>
I detsamma smög sig en mörk gestalt i mörk kappa och slokhatt fram till honom och lade sin hand tungt på hans skuldra. 
<sec/>
»God qväll, Fabian!» 
<sec/>
»Ah! är ni nu här igen, lede frestare; vik hädan, annars är ni dödens,» sade Fabian och kramade krampaktigt om fästet på sitt svärd. 
<sec/>
»Lugn!» sade främlingen. »Ännu en gång, den sista, erbjuder jag dig att bli general hos fienden i stället för löjtnant här. Följ med mig! Ännu är det ej försent! Du är dum om du ej gör det, ta mig fan, är du icke dum!»  
<sec/>
»Ännu en gång, bort!» röt Fabian och drog sitt svärd. 
<sec/>
»Dumhufvud!» skrek främlingen och försvann hånskrattande. men det är nödvändigt för karaktärens sanning. 
<sec/>
Det är en herrlig sommardag. På en kulle i Liffland sitter en skön flicka och plockar blommor. 
<sec/>
Hennes drömmande ögon uttala tydligt hvad hon tänker. 
<sec/>
Hon suckar och hviskar emellanåt: »O, Fabian! Fabian!» 
<sec/>
Då störtar fram ur en buske en vild gestalt, insvept i en mörk kappa och med en slokig hatt på hufvudet. 
<sec/>
Med en knif i handen rusar han på den intet ondt anande qvinnan. 
<sec/>
»Pengar eller lifvet!» hväser han och riktar sin knif mot hennes hjerta. 
<sec/>
Men i detsamma störtar han till marken bedöfvad af ett kraftigt slag i hufvudet; och en ung svensk officer skyndar fram till den af förskräckelsen afdånade flickan. 
<sec/>
Vid hennes åsyn stod han som förstummad. Han ville ej tro sina ögon. 
<sec/>
»Hertha!» utropar han. 
<sec/>
Hon uppslog sina ögon. 
<sec/>
»Fabian, min älskling!» 
<sec/>
»Och du, usle bof!» säger Fabian och sparkar till den nu uppvaknade banditen. »Jo du är mig just en ljus fogel. Först vill du locka folk att desertera, och sen rån och mord på öppen landsväg. 
<sec/>
Gå usling och tacka din Gud att jag ej krossar dig.» 
<sec/>
Med en ursinnig blick försvann bofven, mumlande: »Ah, min stolte Fabian, jag skall nog finna dig.» 
<sec/>
Med glädjedrucken blick vände sig Fabian till Hertha. »Men hur kan det komma sig att jag finner dig här i Liffland i stället för hemma hos vår fader?» 
<sec/>
»Jo,» svarade Hertha. »Han har nyligen ärft ett stort slott här och vi ha nyss flyttat hit. Kom så gå vi till slottet!» 
<sec/>
»Ja, det göra vi!» 
<sec/>
Och arm i arm vandrade det unga paret upp till Petterssons ärfda herresäte. 
<sec/>
I det gamla slottets stora sal satt gubben Pettersson då Fabian och Hertha inträdde. 
<sec/>
Efter att på sina knän ha uppsändt en brinnande bön och tack för sin räddning omfamnade Fabian och Hertha den gamle. 
<sec/>
»Nu,» sade gubben, »har jag något att säga er, barn. Det är i dag Herthas tjugonde födelsedag. Det är tid att uppfylla min ed.» 
<sec/>
»Fabian, älskar du Hertha?» 
<sec/>
En blick blef hans svar. 
<sec/>
»Och du Hertha, älskar du Fabian?» 
<sec/>
Äfven här en blick till svar. Det var tillräckligt. 
<sec/>
»Nåväl, mina barn, i skolen få hvarandra – men först vill jag för er bikta mitt brott. 
<sec/>
»Brott!» utropade Fabian och Hertha på en gång och blefvo dödsbleka. 
<sec/>
»Ja, brott! Och i skolen få veta hvarför jag aflagt den hemska eden: att Fabian inte fick gifta sig med någon annan än Hertha.» 
<sec/>
Och gubben började med stapplande röst sin bikt: 
<sec/>
»Jag hade en vän i kriget. Han hette Frans. Vi älskade båda samma qvinna. Han blef den lycklige. Jag led. En natt då han var utkommenderad, smög jag mig till hans hem – och – och – O! – mina barn, darren! – förförde hans brud. Strax derpå, samma natt, innan Frans hemkom, blef jag med min trupp befald att marschera. 
<sec/>
Jag återsåg på tio år hvarken Frans eller hans hustru. Då vandrade jag en gång öfver slagfältet. Jag tyckte mig höra mitt namn nämnas. Jag störtade fram. Det var Frans, men döende. Han förlät mig i dödsstunden allt, på vilkor att jag tog vård om hans tioåriga dotter, som fans i en by bredvid, samt att jag svor, att om jag hade någon son denne aldrig skulle få gifta sig med någon annan än hans dotter. »Så försonar du ditt brott mot mig och min döda hustru.» Jag svor. I detsamma kom en fiendtlig trupp. Jag sprang min väg.» 
<sec/>
»Se der min förfärliga historia!» 
<sec/>
Dödsbleka och med stirrande blickar betraktade de hvarandra. 
<sec/>
Ändtligen föllo de båda på knä för fadern. 
<sec/>
»Vi förlåta!» 
<sec/>
Och Fridens heliga engel steg ned från sin himmel och blandade sina tårar med deras. 
<sec/>
En timma efter detta uppträde instörtade till gubben Pettersson ett bud att han genast skulle skynda till svenska lägret, der en lifdömd ville tala med honom. 
<sec/>
Han begaf sig åstad. 
<sec/>
Efter några ögonblick återkom han likblek och skälfvande. 
<sec/>
»O, mina barn, nu har jag fått mitt straff. Det var Frans som blifvit gripen och dömd till döden som spion. Han anförtrodde mig att han för att hämnas tagit den der hemska eden af mig att gifta er med hvarandra, ty du Hertha – O, Gud! – var ej hans – utan – – min dotter!» 
<sec/>
Utan att säga ett ord föllo Hertha och Fabian afdånade ned på den mjuka mattan. 
<sec/>
Vansinnets hemska eld gnistrade fram ur deras ögon och omtöcknade deras själar. Gubmen en förf. har ju sina friheter. 
<sec/>
ben betraktade dem en stund. Med bruten själskraft hviskade han: »förföraren har fått sin dom. O, Gud, förlåt!» – Och så dog han. 
<sec/>
Ett år har förklingat på tidens omätliga guldharpa. På en soffa sitta Fabian och Hertha. De älska hvarandra som syskon. 
<sec/>
De sucka. 
<sec/>
Då inträder en gammal tiggerska och ber om en slant. Hertha skyndar att räcka henne en tjugufemöring. Men vid denna rörelse halkar klädningsärmen ned och blottar en bländande hvit arm, på hvilken ett litet födelsemärke i form af ett genomborradt hjerta fans. 
<sec/>
Vid denna anblick störtar tiggerskan på sina knän och utropar under tårar: »O, Gud, mitt barn, mitt återfunna barn!» 
<sec/>
Fabian och Hertha titta på hvarandra utan att förstå ett dugg. 
<sec/>
»Hvad heter min far?» ropade Hertha, och en gudomlig aning smög sig in i hennes hjerta. 
<sec/>
»Han hette – – » 
<sec/>
»Frans!!» ropade både Fabian och Hertha som af en plötslig gudaingifvelse. 
<sec/>
»Frans! Ja så hette han!» 
<sec/>
Fabian och Hertha föllo i hvarandras armar: »Vi äro inte syskon!» 
<sec/>
Alla tre föllo derefter på knä och loftackade Herran Gud i himmelen, som styr allt till det bästa. 
<chaptername>Slutord.</chaptername>

<sec/>
Sanna händelser ligga till grund för denna anspråkslösa roman. 
<sec/>
Måtte den i ditt hjerta, gode läsare, uppväcka afsky för brotten och en sann och lefvande förtröstan till honom deruppe; och må du ej för strängt döma honom som syndat, ty den som ångrar, honom skall varda förlåtet! 
<chapter/>
<chaptername>SkuggspelIÅttaDelarFruCar</chaptername>

<chaptername>Skuggspel</chaptername>

<chaptername>i</chaptername>

<chaptername>åtta delar.</chaptername>

<chaptername>)</chaptername>

<chaptername>Första Delen.</chaptername>

<chaptername>“Bakom kulisserna.“</chaptername>

<sec/>
Jag är endast några och hundra år gammal, således vid full vigör. Jag sitter i ett gammalt båtlider och skrifver det här på en upp- och nedvänd silltunna. 
<chaptername>Andra Delen.</chaptername>

<chaptername>“Jungfrutornet.“</chaptername>

<sec/>
Hon sitter på det gamla Jungfrutornets spets med en yxa i sin lilla barnsliga hand. Hennes förgråtna ögon stirra ut på det vida haf. 
<sec/>
»O, du min älskling!» suckar hon, »här har jag nu väntat dig så länge, så länge; kommer du ej?» 
<sec/>
En förfärlig bölja kastade i detsamma sina svallvågor upp der hon satt. En korkad butelj följde med och stannade i hennes knä. 
<sec/>
Mekaniskt öppnade hon den. 
<sec/>
Den inneslöt hans sista helsning: 
<sec/>
»Jag är död, Rosa!» stod der ju skrifvet. 
<sec/>
Se, hvad är det för en himmelsk eld, som förklarar hennes anlete? Hon sätter yxan till sitt klappande hjerta. En sekund – ett hugg – och allt skulle varit slut! O, kärlek, kärlek! 
<sec/>
Men – hon släpper yxan – med ett anskri af glädje störtar hon i hans öppnade famn. Han var ju der! Han lefde!! 
<sec/>
»Albin!!!» 
<sec/>
»Rosa!!!» 
<chaptername>Tredje Delen.</chaptername>

<chaptername>“Ett lyckligt parti.“</chaptername>

<sec/>
Rosa och Albin blefvo gifta! 
<chaptername>Fjerde Delen.</chaptername>

<chaptername>“En nyckfull qvinna.“</chaptername>

<sec/>
Anna var fem år gammal. »Jag vill ha karameller!» sa Anna. 
<sec/>
Mamma skickade efter två skålpund Hakes N:o ett. 
<sec/>
Anna rynkade på näsan: »Jag vill ha äplen i stället.» Mamma lät hugga ned ett äpleträd. 
<sec/>
»Nej, jag bryr mig inte om äplen,» sa’ Anna och stormgret så der bortåt ett par veckor. 
<sec/>
Anna blef tio år. 
<sec/>
»Jag vill ha en ponny!» sa’ Anna. 
<sec/>
Pappa köpte henne en ponny. 
<sec/>
»Nej, jag tror jag vill ha en häst – en stor häst!» 
<sec/>
Pappa köpte henne en stor häst. 
<sec/>
»Usch, hvad det är tråkigt! – Jag vill rida på en åsna.» Och hon klättrade upp i pappas knä. 
<sec/>
Pappa var kammarherre. 
<sec/>
Anna blef tjugo år. 
<sec/>
»Jag vill gifta mig med en husarlöjtnant!» 
<sec/>
Löjtnanten kom. Hon nöp honom i vaden, men som han ej märkte det, fann hon att han var stoppad. 
<sec/>
Han fick afsked. 
<sec/>
Dito en grefve. 
<sec/>
Dito en baron. 
<sec/>
Dito en kunglig sekter, 
<sec/>
m. fl. m. fl. 
<sec/>
Hon har försvunnit. Jag tycker mig hvarje dag igenkänna henne, men finner alltid en annan. 
<sec/>
De äro sig alla lika. 
<chaptername>Femte Delen.</chaptername>

<chaptername>“Rosen på Tistelön.“</chaptername>

<sec/>
Förfärligt bröto sig de af stormen piskade böljorna mot de rysliga »pater-nosterskären». 
<sec/>
Det var ett riktigt smugglareväder. 
<sec/>
Ensam i sin lilla koja på stranden satt Tistelöns väna ros – en sjuttonårig flicka, och tänkte på sin älskade jaktlöjtnant, som måste vara ute en sådan natt. 
<sec/>
En och annan orolig tanke på fadern, den gamle smugglaren, som denna natt beslutit spela tullverket ännu ett spratt, smög sig äfven som en förhärjande siroccovind in i hennes själ. 
<sec/>
Hon bäfvade för dem båda. Den bångstyrige fadern och den hetsige löjtnanten! 
<sec/>
Huru skulle det sluta? 
<sec/>
Då slogs dörren opp med ett hiskligt brak och in störtade Anton, den unge fiskargossen. 
<sec/>
Han var också kär i rosen på Tistelön. 
<sec/>
Fasan lyste ur hans ögon. Hon satt stum och väntade hvad som komma skulle. 
<sec/>
Men Anton molteg; fasan hade förstummat hans läppar, och de rysliga syner, han skådat, omtöcknat hans själ. 
<sec/>
Men hon förstod hans stumma språk. 
<sec/>
Hon störtade sig ut bland de vilda böljorna. I dess djup återfann hon sin älskling. De blefvo förenade i döden. 
<sec/>
Men Anton går ännu på stranden och tittar efter om hon ej skall komma upp igen. 
<chaptername>Sjette Delen.</chaptername>

<chaptername>“Ett rykte.“</chaptername>

<chaptername>.)</chaptername>

<chaptername>.</chaptername>

<sec/>
Gifte jag mig. 
<sec/>
Bedrog jag min man. 
<sec/>
Skiljdes vi åt. 
<sec/>
Gick jag på maskerad – återsåg min man. Jag ville pröfva om han var mig trogen. Jag lät derför en väninna kokettera för honom. Han tjusades. De åtföljdes. Mitt hjerta sved: jag kände att jag ännu älskade honom. Jag följde dem i smyg. Jag lyssnade vid deras dörr – O, Gud! hvad jag led! Då kom en student och tog mig på bar gerning med att lyssna. Han bodde i samma korridor. Han var djerf. Jag vågade ej förråda mig. O!!!  
<sec/>
Gret jag. 
<sec/>
Ville jag uppsöka min man. Han gaf mig tusan. 
<sec/>
– – Fann jag att jag var mor. 
<sec/>
Kan ingen menniska tänka sig hvad jag led – ty 
<sec/>
Räknade jag ut att min man var – barnlös. 
<sec/>
Blef jag andligt sinnad. 
<sec/>
Gifte jag mig med en, som jag trodde vara ett nöt. – Men jag bedrog mig: han höll mig i tygeln i åtta dar. 
<sec/>
Hade jag ett möte med min första man. Han älskade mig ånyo men – min andra man lefde ju än. – O, fasa! – Jag sjönk dock i hans armar. 
<sec/>
Drunknade min andre man. Nu skall jag åter bli din tänkte jag och sträckte mina armar mot min förste – Men nej – nu ville han inte ha mig. 
<sec/>
Gret jag och öfverlade. 
<sec/>
Tänkte jag: jag får väl skaffa mig en tredje – o. s. v. 
<chaptername>Sjunde Delen.</chaptername>

<chaptername>“Ett år.“</chaptername>

<sec/>
Det var bröllopsnatten. Hon omslöts af de afundsjuka sparlakanen. Han gick i vredesmod af och an på golfvet. 
<sec/>
Jag älskar dig ej – kom ej hit!» sade hon och gjorde en afvärjande rörelse med handen. 
<sec/>
»Var lugn, – jag älskar inte dig,» svarade han samt gick och lade sig på soffan. 
<sec/>
Hon gret. 
<sec/>
Han suckade. 
<sec/>
»Skulle vi inte kunna komma öfverens? Inte behöfva vi lefva som hund och katt,» sade han. 
<sec/>
»Ja, låtom oss se till om ett år,» svarade hon och vände sig om. 
<sec/>
Han gjorde äfvenledes, och snart lågo de båda försänkta i sömn. 
<sec/>
Ett år förgick. Soffan flyttades ut i ett annat rum. Den var öfverflödig. 
<chaptername>Åttonde Delen.</chaptername>

<chaptername>“En natt vid Bullarsjön.“</chaptername>

<sec/>
Pastor Grave var läsare. 
<sec/>
Pastor Grave var en usling. 
<sec/>
Alla läsare äro uslingar. 
<sec/>
Alla uslingar äro läsare. 
<sec/>
Pastor Grave älskade med sinlig glöd Katinka. 
<sec/>
Katinka var gift med Pelle. 
<sec/>
Pastor Grave älskade Imogéne. 
<sec/>
Imogéne var förlofvad med Alonzo. 
<sec/>
Pastor Grave gjorde Pelle och Alonzo till läsare; skickade Pelle till »Nova Semblas fjell» och Alonzo till »Ceylons brända dalar» som missionärer. 
<sec/>
Sedan förförde han med djefvulsk list Katinka och Imogéne. 
<sec/>
De vandrade en natt vid Bullarsjöns klippiga stränder. 
<sec/>
Då kommo Pelle och Alonzo tillbaka. De störtade fram till Katinka och Imogéne och slungade sig med dem ned i Bullarens mörka djup. 
<sec/>
Pastor Grave blef vansinnig. 
<sec/>
Se der följderna af läseriet! 
<sec/>
Detta är en tendensroman. 
<chapter/>
<chaptername>ÄrMannensKaraktärHansÖde</chaptername>

<chaptername>Är mannens karaktär hans öde?</chaptername>

<chaptername></chaptername>

<chaptername>)</chaptername>

<chaptername>Prolog.</chaptername>

<sec/>
Karaktär! Hvad är det? Är det ej ett af menniskans uppfinningsrika själ uppdiktadt namn för ett intet? Kan en menniskas karaktär bestämma hennes öde sedan hon bland lifvets dystra bränningar och skär, dess lidelser och brott, löjen och suckar kastats omkring som en lekboll för händelsernas oberäkneliga och nyckfulla vindkast?? 
<sec/>
Kan den medfödda karaktären hindra hennes fall för kärlekens sirensånger, guldets demoniska, allt uppslukande välde, ärelystnadens eggande furier och fåfängans glittrande afgudar? 
<sec/>
Se här en fattig qvinna, dygdig, gudfruktig och skön – hon har karaktär, men ack! ingen chignon. 
<sec/>
Hvem tolkar väl för oss blinda dödliga de tusentals qvalfulla strider som utkämpats inom detta bröst? Strider mellan hedern och fåfängan – dygden och – chignonen! Och hvem segrar väl? Dygden! Nej; och tusen gånger nej – chignonen. 
<sec/>
Men fins då i denna dystra jemmerdal ingen själ nog stark att med seger genomgå alla syndens och frestelsernas täta fiendehopar? 
<sec/>
Finnes då ingen, som med styrkan af sin karaktär bortvisar den skenbara lyckans i brokiga, förledande kläder dolda ulfvar – och som en hjelte, luttrad kan genomgå allt? 
<sec/>
Se, detta är en fråga, som denna enkla berättelse skall söka utreda. 
<sec/>
I en förskräcklig köld och klädd i trasor, stod en ung gosse på den plats i Stockholm, som nu kallas Djurgårdsslätten. 
<sec/>
Denne unge gosse vill jag nu närmare beskrifva för dig, min värde läsare. Han var mycket vacker, men ur de nattsvarta ögonen, som voro omgifna af blåa ringar etc. lyste den djupaste förtviflan på samma gång som en jernfast vilja. 
<sec/>
Den krökta, fint bildade näsan, den lilla munnen antydde på karaktär af stål. 
<sec/>
Men kinderna voro bleka och infallna – det syntes att tiden icke gått honom spårlöst förbi, utan tryckt sin härjande hand på hans själ. Det syntes att han genomgått nödens och de bittra sorgernas skola; att han hungrat och frusit, misshandlats och föraktats – ja, hvem vet? kanske en försmådd kärleks bittra qval etc. marterade denna själ. 
<sec/>
Han hette Olof och var ett hittebarn samt fem år gammal. 
<sec/>
Säkerligen en af dessa olyckligàolyckliga varelser, som äro de enda spåren af att deras elaka fäder – varit menniskor. 
<sec/>
O, bittra tid! När skall den stunden komma, när I blifven straffade med halsjern och bojor, I usle förförare, skändliga ormar som slingra er in i det oskyldiga hjertats heliga lustgårdar och nedtrampa de herrliga blommorna derinne. 
<sec/>
Men låtom oss återvända till Olof. 
<sec/>
Den unge gossen frös och hungrade etc. der han stod. Då kom en herre honom förbi. Olof utkämpade en hård strid i sitt inre – Nej! han kunde icke tigga. 
<sec/>
»Hör du, min gosse,» sade den främmande herrn, som stannat. – »Du skall få en slant om du kan stå på hufvudet.» 
<sec/>
Främlingen visade en silfverslant. Den gnistrade mot ljuset och skenet föll på bagarboden midt emot. 
<sec/>
Olof tvekade. Han var hungrig; slanten lyste så förföriskt. Men hvarför har jag fått ben, frågade han sig sjelf. För att stå på – svarade hans förstånd. Det måste således vara orätt att stå på hufvudet. 
<sec/>
Han gjorde en rörelse för att neka. Kraften svek honom. Han var hungrig – – –  
<sec/>
Värde läsare! Hvilken skall väl segra i denna strid mellan ljusets och mörkrets makter!? 
<sec/>
Se, redan böjer sig hans kropp – – Nej – en engel hviskar något i hans öra. – Med en häftig rörelse reser han sig upp. 
<sec/>
»Nej!» säger han, »jag kan ej, vill ej stå på hufvudet. Och med långsamma steg, skrikande mage men fridfullt samvete aflägsnade han sig. 
<sec/>
Det goda – Karaktärens makt öfver frestelsen segrade. 
<chaptername>Tjugo år senare.</chaptername>

<sec/>
I en praktfull villa på en af de vestindiska öarne sitter en ung man med armen i band. Det är Olof som tjenat i franska flottan, men i en strid med engelsmännen blifvit sårad och förd i land. 
<sec/>
Bredvid honom på verandan sitter tvenne unga damer: Fru X., som vårdat honom under hans sjukdom, och hennes niece Lucie. 
<sec/>
Med blickar som glöda af den djupaste kärlek betraktar fru X. den unge mannen, under det Lucie med svartsjukans och den tillbakasatta kärlekens svårmod stickar på ett par halfstrumpor. 
<sec/>
Olof, som ännu ej är frisk, sitter med halfslutna ögon. 
<sec/>
Hvad försiggår väl inom honom? Strider han emellan pligt och kärlek? 
<sec/>
Hennes hand hvilar i hans – – en sakta tryckning – han uppslår sina ögon – deras blickar mötas – – hvilket haf af kärlek sam icke i denna blick! 
<sec/>
»Kom till mig i paviljongen klockan tolf i natt,» hviskar hon och försvinner. 
<sec/>
Han blef sittande i tankar. Han märkte ej att löfverket bakom honom rörde sig, att mannen lyssnat på allt och nu med vredens eld i sin blick med långa steg smög sig derifrån. 
<sec/>
Men Lucie hade sett allt. Hon darrade för Olofs lif, ty herr X. hade redan förgiftat fem och strypt fyra af sin hustrus älskare. 
<sec/>
Hon smög sig derifrån. 
<sec/>
Det var afton. Herr X. satt i sitt rum och laddade en sexpipig revolver, under det en svart slaf stod och slipade en sabel. På bordet fans ett skålpund arsenik och en kanna blåsyra. 
<sec/>
Han syntes upptagen af hämndtankar. 
<sec/>
Då smög sig en hvit gestalt in till honom. Det var Lucie. 
<sec/>
»Du skall ej döda Olof!» sade hon. 
<sec/>
»Jo, ta mig fan, han skall dö, ty han älskar Estella!» 
<sec/>
»Han skall älska mig i stället – låter du honom då lefva? 
<sec/>
»Ja!» 
<sec/>
Den hvita gestalten försvann. 
<sec/>
Olof satt ännu qvar på verandan. 
<sec/>
Då kom Lucie. 
<sec/>
»Olof!» hviskade hon, »du älskar Estella?» 
<sec/>
»Ja!» svarade han och suckade. 
<sec/>
»Men hon är gift!» 
<sec/>
»Ja, tyvärr!!» 
<sec/>
»Men jag är inte gift!» 
<sec/>
Hon såg upp med en hastig blick. 
<sec/>
»O, Lucie,» ropade han, »nu märker jag allt – detta är pligtens väg! Jag kan ej älska någon annan än den som är fri! Det är dig jag älskar!» 
<sec/>
Då framtittade Estellas bleka ansigte. Hon hade hört allt. 
<sec/>
Morgonen derpå fann man herr X. död och Lucie försvunnen. Efter mycket letande fann man en af Lucies morgontofflor och en lösfläta i en brunn. 
<sec/>
Säkerligen hade hon drunknat. 
<sec/>
Värde läsare! Det vore fåfängt att söka skildra hvad som föregick i Olofs själ. 
<sec/>
Med döden i hjertat, men i medvetande af att ha motstått frestelsen och ödet återvände han till Sverige. 
<sec/>
Min värde läsare! Du tror kanske att Olof nu genomgått alla de lidanden som de bittra nornorna bestämt åt honom. 
<sec/>
Ack nej! Ännu skall hans karaktär få strida i mången dust. 
<sec/>
Arbetet adlar mannen. Detta är en obestridlig sanning, som ytterligare bevisas af Olof. Genom arbete hade han nu svingat sig upp till officer i flottan. 
<sec/>
Han var i Stockholm. 
<sec/>
Då kom Estella, styrd af sin blinda kärlek, till Stockholm. Nu var hon fri. Nu skulle hon vinna honom, för hvilken hon kunnat offra sitt lif. 
<sec/>
Åter uppflammade Olofs lidelse för Estella. Lucie var ju död och Estella var fri. Inga pligtens iskalla band lade sig nu mellan honom och föremålet för hans passion. 
<sec/>
Hon hvilar i en ottoman. Han sitter på på en pall vid hennes fötter, hviskande om kärlek. 
<sec/>
Då får han ett bref. Han bryter det med feberaktig brådska. Han störtar upp. 
<sec/>
»O, usla qvinna!» ropar han, »det är du som mördat Lucie och din man!» 
<sec/>
Han rusade ut. 
<sec/>
Värde läsare! Skulle icke den starkaste karaktär kunna duka under för ett sådant bittert öde? Och ändå! Ännu är ej allt slut. 
<sec/>
Estella sjuknade och dog. Hon testamenterade på dödsbädden till Olof en samling bref. De voro från Lucie. Lucie var inte död. Det var hon som mördat herr X. och sedan flytt. 
<sec/>
Estella var oskyldig!!! 
<sec/>
Hvem kan tolka hvad Olof led? Det var ju han som dödat henne. 
<sec/>
I sin första förtviflan köpte han sig två alnar segelgarn, men kastade åter bort det och gick i utländsk sjötjenst. 
<sec/>
Men han fick icke den tillfredsställelsen att dö för fiendens kulor – utan dog af en häftig snufva. 
<sec/>
Nu min värde läsare får du sjelf leta ut sensmoralen i denna roman och bestämma om det var händelserna etc. eller Olofs karaktär som bestämde gången af hans olyckliga öde. 
<chapter/>
<chaptername>KaptenPålleParfvelHAfTrol</chaptername>

<chaptername>Kapten Pålle Parfvel.</chaptername>

<chaptername>)</chaptername>

<chaptername>Inledning.</chaptername>

<sec/>
Nu, då jag blickar tillbaka på mitt förflutna lif och skärskådar de händelser, jag upplefvat, med den gamles och erfarnes öga, ser jag mig kunna utan farhåga lägga fram denna enkla berättelse för läsaren. 
<sec/>
Han skall i dessa rader icke finna någonting af den sorts romantik, som slappar nerverna och gör Hoffmans droppar till en nödvändighet. Nej! detta är en enkel och sannfärdig historia om hvad jag upplefvat, fri från all öfverdrift, spännande intriger eller romantiska äfventyr. 
<sec/>
Således, gode läsare, titta in i mitt lifs enkla och hvardagliga panorama: »Skyndom nu att draga vefven Draga vefven, draga vefven.» 
<chaptername>Första Kapitlet.</chaptername>

<chaptername>Mitt ungdomshem. Jag beger mig på väg.</chaptername>

<sec/>
Fänrik Parfvel var en hedersman med svensksundsmedaljen på bröstet, ingenting i plånboken och sällan någonting i magen. Hans lilla boställe i det fattiga Småland var ej tillräckligt att föda honom, hans hustru, mormor och en liten samt tre fullvuxna söner. 
<sec/>
En dag sutto vi alla vid middagsbordet. Barkbröd och potatis var vår måltid. 
<sec/>
På min lott föll en liten mikroskopisk mångögd potatis. Den blickade så sorgsen upp till mig och jag, eller rättare min mage, besvarade blicken med en elegisk suck. 
<sec/>
Jag var familjens goda hufvud. 
<sec/>
Jag reste mig upp och sade: 
<sec/>
»Bröder, låtom oss minska bördan för vår far. Jag blir sjöman. Calle och Frans bli soldater.» 
<sec/>
Dessa ord väckte genklang icke allenast hos Calle och Frans, nej, äfven min yngsta bror och min mormor uppfattade min mening. De lade sig att dö af smittkoppor. 
<sec/>
Far min skänkte mig en tacksam blick. 
<sec/>
»Farväl Pålle» sade han, »när du kommer till Carlskrona så akta dig för amiral Sköldenvest, det är en fiende till vår slägt. Farväl!» 
<chaptername>Andra Kapitlet.</chaptername>
samma dag. 
<sec/>
Med fyra daler i fickan kom jag till Carlskrona. 
<sec/>
»Hör hit, spoling!» ropade en gammal beckbyxa, »vill du bli matros på kongl. maj:ts flotta?» 
<sec/>
»Kör till,» svarade jag. 
<sec/>
Jag fick värfningspengar, köpte mig en sjömansdrägt och en rulle tobak samt rullade ombord. 
<sec/>
»Opp och hala fast toppläntan, pojke,» ropade kaptenen, »så får jag se hur du bär dig åt, landkrabba.» 
<sec/>
Jag kilade upp. Gud, det svindlade för min syn, men ännu raskare ilade jag uppåt. Det svartnade alldeles för mitt öga, och just som jag hunnit mastknappen släppte jag mitt tag och störtade ned – men fick i hastigheten fast i toppläntan och blef hängande. 
<sec/>
»Bravo,» ropade kaptenen, »ett vackert hopp, ingen vanlig landkrabba.» 
<sec/>
Jag var nu åter lugn och kall och utan vidare äfventyr steg jag ned. 
<sec/>
»Hvad heter du?» frågade mig en herre med trekantig hatt. 
<sec/>
«Pålle Parfvel.» 
<sec/>
»Parfvel! – Ormyngel – ur min väg. Jag är Sköldenvest. Du har ditt afsked. 
<chaptername>Tredje Kapitlet.</chaptername>

<chaptername>På landbacken. Ny anställning.</chaptername>

<sec/>
Jag stod modfäld på gatan. Någon slog mig på axeln. 
<sec/>
»Pojke, vill du ha hyra? jag seglar i morgon som konvoj åt ett handelsfartyg. Vi komma att slåss med engelsmännen. Har du mod?» 
<sec/>
»Försök,» sade jag. 
<sec/>
Tvenne dagar derefter passerade jag Skagen som prentis ombord på briggen »Hägring.» 
<sec/>
En engelsk fregatt prejade oss an. Vi svarade med skott. Det blef strid. Skeppen lågo sida vid sida. Engelsmännen tänka äntra. Vår löjtnant stod bredvid mig. En kanonkula slet bort hans hufvud. Det flög i luften, men hans uniformsmössa föll ned och blef sittande på mitt. Detta kom mig sedan väl till pass. 
<sec/>
Jag råkade för nära relingen, stapplade och föll rakt ned på fregattens däck. Jag var fånge. Fregatten flydde och »Hägringen» försvann. Min löjtnantsmössa gjorde att jag blef behandlad som officer. 
<chaptername>Fjerde Kapitlet.</chaptername>
på en björn. 
<sec/>
Det var storm. Fregatten kastades bland bränningarne vid Skagens udde. Stormen ryter. Matroserna bäfva för elementernas raseri. Ett förfärligt brak höres, allt är förloradt. Jag miste sansningen. När jag återfick medvetandet, fann jag mig sittande gränsle på en björn. Jag hade af en våg blifvit slungad upp på hans rygg. Det var en dresserad björn som rymt från sin herre. Jag tog tag i kedjan och red, förevisande min björn, genom hela Danmark och kom slutligen till Sverige och Carlskrona. 
<chaptername>Femte Kapitlet.</chaptername>

<chaptername>Åter till sjös. Fånge hos kannibaler.</chaptername>

<sec/>
Jag tog hyra på skeppet Mathilda, som skulle gå till Australien. Jag förbigår den långa resan, då ingenting ovanligt hände. 
<sec/>
Vi skulle segla genom ett smalt sund vid Piperipon ön i Nya Zeland. 
<sec/>
Tusentals förfärliga menniskoätare stodo vid stranden, betraktande oss med lystna blickar. 
<sec/>
Jag stod drömmande vid relingen. En af dessa stora giftiga insekter, som här funnos godt om, kom flygandes emot mig med sådan fart, att jag föll i sjön och blef ett rof för kannibalerna. 
<chaptername>Sjette Kapitlet.</chaptername>

<chaptername>Jag gödes som en kalkon, men blir kung.</chaptername>

<sec/>
I fjorton dagar hölls jag instängd – man gödde mig för en stor fest. Jag måste äta olja, dricka olja och ligga i olja. Jag ryser när jag tänker på olja. Ändtligen var jag trind som ett ölfat och fet och blank som prima skosmörja. Jag var färdig att sättas på spett. 
<sec/>
Man bar mig under vilda skrän till en brasa. Jag slöt ögonen. Redan kittlade mig spettet i ryggen. Brasan började bryna min blanka kropp. Man strödde kajennepeppar på mig, för att göra mig rafflande. Några korn föllo i min näsa. Jag gaf till en så förfärlig nysning, att tio vildar blefvo döfva och sex dogo på fläcken. Sjelf ramlade jag af spettet och föll rakt i armarne på drottning Muntepetama. 
<sec/>
Ett underverk var gjordt. Vildarne betraktade mig med helig bäfvan. Drottningen bjöd mig sin hand och sitt hjerta. Jag tog båda delarne, utnämndes till kung på Piperiponön och regerade i två år »värre». – –  
<sec/>
O! hulda Muntepetama! Mitt öga tåras och mitt hjerta sammankrymper af smärta. Hvarför lemnade jag väl dig, min hulda ros, och vår lilla hydda i Doura Taras dal? Sitter du månne än och suckar efter din flydde älskling!? 
<chaptername>Sjunde Kapitlet.</chaptername>

<chaptername>Jag flyr till sjös.</chaptername>

<sec/>
En dag fann jag det började bli kusligt att regera. Jag smög mig med en bomerang i ena handen, en skeppsskorpa i den andra och en million i juveler i min rockficka ned till stranden; slog ihjel med min bomerang en inföding, som stod på post, och kastade mig i en liten farkost. 
<sec/>
Trettioåtta dagar dref jag på hafvet, lifnärande mig på skorpan, tills jag ändtligen upptogs af en fransk fregatt, som styrde till Europa. 
<chaptername>Åttonde Kapitlet.</chaptername>

<chaptername>Som förtäljer om slaget vid Trafalgar.</chaptername>

<sec/>
Hela verlden känner till slaget vid Trafalgar, der Frankrikes flotta i grund förstördes och Englands största sjöhjelte, Nelson, stupade. Jag behöfver således ej närmare beskrifva sjelfva striden. 
<sec/>
Men huru mången känner väl, att det var jag, Pålle Parfvel, som blef Nelsons baneman? 
<sec/>
Fregatten, som upptagit mig, sällade sig till franska flottan och var i strid med Nelsons örlogsmän. 
<sec/>
»Hvad är det för en enarmad manneking der står?» frågade jag en matros. 
<sec/>
»Sapperment! det är amiral Nelson.» 
<sec/>
»Godt,» han skall dö, säger jag, och Pålle Parfvel med. 
<sec/>
Men detta var lättare sagdt än gjordt. Det fans ej så mycket som en blybit qvar ombord. Jag rusade ned till kocken, fick en spilkum sjudheta ärter och slungade den med armkraft rakt i synen på Nelson. 
<sec/>
Troligen trodde han det vara en kanonkula, ty han föll ned på sitt däck och dog knall och fall. 
<sec/>
Jag utnämndes till löjtnant i franska flottan. 
<chaptername>Nionde Kapitlet.</chaptername>

<chaptername>Bataljen vid Jena. Napoleon.</chaptername>

<sec/>
Jag vandrade sedan till fots genom Tyskland och anmälde mig i Bonapartes här. Jag fick ett befäl i slaget vid Jena; eröfrade till fots tolf kanoner och fyratiotvå fanor, stod i »länkakulor» till knäna samt afgjorde nästan ensam segern. 
<sec/>
»Pålle Parfvel» sade Napoleon, »du skall ta mig fan ha hederslegionen och, ryckande den från sitt eget bröst, fäste han den på mitt. 
<sec/>
Jag grät af stolthet. 
<chaptername>Tionde Kapitlet.</chaptername>

<chaptername>Kapten i svenska flottan. Sveaborg.</chaptername>

<sec/>
Jag återvände till Sverige, och köpte en stor egendom åt min far. Sökte och blef kapten i svenska flottan. Jag beordrades till Sveaborg, men hann ej fram förr än amiral Cronstedt kapitulerat. 
<sec/>
Amiral Sköldenvest hade varit med om komplotten och sedan gått i rysk tjenst. Jag for till ryske kejsaren. 
<sec/>
»Sire,» sade jag, »amiral Sköldenvest är en skurk!» 
<sec/>
»Godt,» sade kejsaren. »Kapten Parfvel är en tapper man. Sköldenvest skall deporteras till Sibirien.» 
<sec/>
Så hämnades jag för att han en gång af ovänskap till min slägt afskedat mig ur flottan utan orsak. 
<chaptername>Elfte Kapitlet.</chaptername>

<chaptername>Åter till sjös. Farväl till läsaren.</chaptername>

<sec/>
Kriget var slut och jag begärde afsked. Jag fick det jemte tapperhetsmedaljen. 
<sec/>
Jag köpte mig ett smäckert skepp, som jag döpte till Muntepetama. 
<sec/>
Seglen opp! Jag styr ut på det villande haf. 
<sec/>
Hvart skall jag fara? Skall jag söka upp dig, du trogna dufva i Doura Taras dal? 
<sec/>
Jag vet det ej. Jag vill ut, jag vill ut På den stormande sjö Under vindarnas tjut Vill jag lefva och dö. 
